---
title: "教會的消息"
categories:
  - 散文
tags:
  - 傳道局 Thoân-tō-kio̍k
toc: true
toc_sticky: true
---

# Kàu-hoē ê siau-sit

## 文獻資訊

| 項目 | 資料 |
|---|---|
| 作者 | 傳道局 Thoân-tō-kio̍k |
| 卷期 | 芥菜子 |
| 卷期 | 第 11 號 |
| 日期 | 1926/12 |
| 頁數 | 13 |

## 白話字（原文數位化）

Kàu-hoē ê siau-sit.

1. Téng-siang-khoe kàu-hoē, tī 11 ge̍h 21 ji̍t, ū siú Sèng-chhan, kiōng ū 19 lâng; iā ū ke-thiⁿ 2 ê niá soé-lé; iā ū khui ián-soat-hoē 10 ji̍t kú, thiaⁿ ê lâng kiōng ū 1334 lâng, sui-bóng lo̍h hō͘, iā sī hó ki-hoē.

2. Sin-po͘ kàu-hoē ê Tiúⁿ-ló Lâu Gím-châi í-keng moá-jīm, tī 11 ge̍h 20 ji̍t, choân-ke 7 lâng ū î-choán sio̍k Sin-po͘ kàu-hoē. 11 ge̍h 28 ji̍t, ū koh ke-thiⁿ kiû-tō-chiá 1 miâ.

3. Koan-se kàu-hoē ū khui pò͘-tō-hoē, 4 ji̍t kú, muí ē-hng ū 60 goā lâng lâi thiaⁿ tō-lí, tāi-ke put-chí sok-chēng, tì-ì thiaⁿ.

4. Thong-siau kàu-hoē, ū ke-thiⁿ 2 ê ha̍k-hāu ê kàu-oân lâi choè kiû-tō-chiá. Chi̍t ê pún-tó lâng, chi̍t ê loē-tē lâng.

5. Loán-loán kàu-hoē 11 ge̍h 21 ji̍t, ū siú Sèng-chhan, ū chiap-la̍p 5 lâng niá soé-lé, chi̍t ê chiap-la̍p boán-chhan.

6. Thâu-siâⁿ kàu-hoē, 11 ge̍h 28 ji̍t ū siú Sèng-chhan, kiōng 40 miâ, iā ū chiap-la̍p 2 ê toā lâng, 3 ê gín-ná niá soé-lé.

7. Pat-lí-sa kàu-hoē, 11 ge̍h 28 ji̍t ū siú Sèng-chhan, kiōng 13 miâ, ū kiâⁿ soé-lé hō͘ 2 ê gín-ná.

8. Gio̍k-lí kàu-hoē ê chí-bē, Siā sī Chhiu-bē piat-sè 11 ge̍h 9 ji̍t chòng-sek.

Pún-ge̍h koh ke-thiⁿ Kiû-tō-chiá 6 lâng.

9. Lêng-thâm-pi kàu-hoē ū ke-thiⁿ niá soé-lé toā-lâng chi̍t ê, gín-á 2 ê.

(Boē-oân).

## 漢羅（Ùi原文改寫）

教會的消息。

1、  頂雙溪教會，佇11月21日，有守聖餐，共有19人；也有加添2个領洗禮；也有開演說會 10日久，聽的人共有1334人，雖罔落雨，也是好機會。

2、  新埔教會的長老劉錦財已經滿任，佇11月20日，全家7人有移轉屬新埔教會。11月28日，有閣加添求道者 1名。

3、  關西教會有開佈道會，4日久，每下昏有60外人來聽道理，大家不止肅靜，致意聽。

4、  通霄教會，有加添2个學校的教員來做求道者。一个本島人，一个內地人。

5、  暖暖教會11月21日，有守聖餐，有接納5人領洗禮，一个接納晚餐。

6、  頭城教會，11月28 日有守聖餐，共40名，也有接納2个大人，3个囡仔領洗禮。

7、  八里沙教會，11月28日有守聖餐，共13名，有行洗禮予2个囡仔。

8、  玉里教會的姊妹，謝氏秋妹別世 11月9日葬式。

本月閣加添求道者 6人。

9、  龍潭埤教會有加添領洗禮大人一个，囡仔 2个。

(未完)。
