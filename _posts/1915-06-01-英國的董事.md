---
title: "英國的董事"
categories:
  - 散文
tags:
  - 無lo̍h名
toc: true
toc_sticky: true
---

# Eng-kok ê Táng-sū

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會報 |
| 卷期 | 第363卷 |
| 日期 | 1915/6 |
| 頁數 | 10 |

## 白話字（原文數位化）

Eng-kok Táng-sū

1915. 6, no. 363, pp. 10

Chêng-goe̍h Eng-kok Tiúⁿ-ló-kàu Soan-tō-hoē ê Kì-sū lâi Tâi-oân sûn-sī. Chit ê lâng chin kú uī-tio̍h Soan-tō-hoē lô-sim lô-le̍k. Nî-nî kià gîn lâi pò͘-chō͘ chit pêng ê kàu-hoē sī i ê kong-lô chin chē. I in-uī Tiong-kok ê Ki-tok-kàu chin jia̍t-sim, ka-tī ê kiáⁿ iā ū lâi Kńg-tang-séng chò Ki-tok-kàu i-koán ê i-seng. Chiah ê kàu-su chhoā i sì-kè kiâⁿ. Tī Thài-pêng-kéng kap ta̍k-keng ê ha̍k-hāu iā ū ián-soat bián-lē chiah ê pêng-iú ha̍k-seng. Kàu tī thiaⁿ-kìⁿ kóng pún-tó ê kàu-tô͘ sū-siong chhut-la̍t tê-iân kiàn-tiok Tiong-ha̍k-hāu, i bē kìm-tit chin hoaⁿ-hí. Chhin-chhiūⁿ án-ni ǹg-bāng kàu-hoē ē-tit chū-chú chū-huì, cha̍p nî hō͘ Tâi-oân ê Sèng-kàu ē chū-iû si̍t-hêng.

## 漢羅（Ùi原文改寫）

英國董事

1915.6，no.363，pp.10

前月英國長老教宣道會的記事來台灣巡視。這个人真久為著宣道會勞心勞碌。年年寄銀來補助這爿的教會是伊的功勞真濟。伊因為中國的基督教真熱心，家己的囝也有來廣東省做基督教醫館的醫生。Chiah 的教師chhoā伊四界行。佇太平境佮逐間的學校也有演說勉勵chiah 的朋友學生。到佇聽見講本島的教徒仕商出力題緣建築中學校，伊袂禁得真歡喜。親像按呢向望教會會得自主自費，十年予台灣的聖教會自由實行。
