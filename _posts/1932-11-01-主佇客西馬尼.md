---
title: "主佇客西馬尼"
categories:
  - 詩
tags:
  - 章王由 Chiong Ông-iû
toc: true
toc_sticky: true
---

# Chú tī Khek-se-má-nî

## 文獻資訊

| 項目 | 資料 |
|---|---|
| 作者 | 章王由 Chiong Ông-iû |
| 卷期 | 台灣教會報/芥菜子 |
| 卷期 | 第572期 |
| 日期 | 1932/11 |
| 頁數 | 26 |

## 白話字（原文數位化）

Chú tī Khek-se-má-nî

1932.11 tē 572 koàn, Koà-chhài-chí tē 82 hō p.26

(Chiong Ông-iû choè)

Tiāu ēng "Gethseneiae" chok-kheh- Chiá CHAS.H.GABRIEL.

1.Iâ-so͘ tī Jû-oa̍t-choeh hit mî,

I kap ha̍k-seng siú choeh ê sî,

Siat-li̍p sèng-lé bô koh koé-oāⁿ,

Gîm-si liáu-āu khì Ka-ná-soaⁿ.

Hô Poàⁿ-mî kuī tihek7-se-má-nî,

Chú beh lim khó͘-poe bô the-sî,

Kî-tó liáu chiū tit-tio̍h khah iâⁿ,

Chú kóng goān Pē chí-ì tit-chiâⁿ.

2.àm-mî ná chhim ha̍k-seng ài-khùn,

Keng-kè chēng-chēng mî-kan sî-chūn,

Thiⁿ-sài thong mm̀i chiú-kiⁿ bô hioh,

In thiaⁿ-kìⁿ Kiù-chú teh kiû-kiò.

3.Chit ê poe nā oē lī-khui goá,

Chit ê poe nā oē lī-khui goá,

Chóng-sī m̄-thang thàn goá só͘ ài,

Sèng-kiáⁿ kî-tó án-ni saⁿ pái.

4.Chú kî-tó tī Khek-se-má-nî,

Lí tio̍h chai che miâ ê ì-gī,

Chú lâu huih-koāⁿ tī hia iu-chhiû,

Chhin-chhiūⁿ siū iû-chhia teh ká-iû.

5. Lí nā siūⁿ-tio̍h Khek-se-má-nî,

Tio̍h kì-tit Iâ-so͘ ū thiàⁿ lí,

I ê kî-tó lō͘-bé tek-sèng,

Kiù-chú Iâ-so͘ koat-sim hi-seng.

（Khek-se-má-nî ê ì-sù hoan-e̍k chiū-sī iû-chhia）

## 漢羅（Ùi原文改寫）

主佇客西馬尼

1932.11 第572卷，芥菜子第82號 p.26

(章王由　做)

調用「Gethseniae」，作曲者CHAS. H. GABRIEL。

1.耶穌佇逾越節彼暝，

伊佮學生守節的時，

設立聖禮無閣改換，

吟詩了後去橄欖山。

和 半暝跪佇客西馬尼，

主欲啉苦杯無推辭，

祈禱了就得著較贏，

主講願父旨意得成。

2.暗暝那深學生愛睏，

經過靜靜暝間時陣，

天使通暝守更無歇，

In聽見救主teh求叫。

3.這个杯若會離開我，

這个杯若會離開我，

總--是毋通 趁我所愛,

聖囝祈禱按呢相拜。

4.主祈禱佇客西馬尼，

你著知這名的意義，

主流血汗佇遐憂愁，

親像受油車teh絞油。

5.你若想著客西馬尼，

著記得耶穌有疼--你，

伊的祈禱路尾得勝，

救主耶穌決心犧牲。

（客西馬尼的意思翻譯就是油車）
