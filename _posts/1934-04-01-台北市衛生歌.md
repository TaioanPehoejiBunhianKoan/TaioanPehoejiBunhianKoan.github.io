---
title: "台北市衛生歌"
categories:
  - 詩
tags:
  - 柯維思 Koa Î-su
toc: true
toc_sticky: true
---

# Tâi-pak-chhī oē-seng Koa

## 文獻資訊

| 項目 | 資料 |
|---|---|
| 作者 | 柯維思 Koa Î-su |
| 卷期 | 台灣教會公報/芥菜子 |
| 卷期 | 第589卷 |
| 日期 | 1934/4 |
| 頁數 | 28 |

## 白話字（原文數位化）

Tâi-pak-chhī oē-seng Koa

Koa Î-su

1934.04, no. 589 (KCC, no. 99), pp. 28

1. Tâi-pak koe-lō͘ hui-siông hó,

Koaⁿ-oân kàm-tok gâu chè-chō,

Chheng-liân si̍t-kia̍t chin gâu kō,

Lâm-hū ló-iù hó thit-thô.

2. Koe-lō͘ géng kàu pîⁿ pho-pho,

Koe, ah, ti, káu, taⁿ lóng bô,

Kūn-lâi oē-seng kàu-ke̍k hó,

Lâng kóng boē su Sin-ka-pho.

3. Ló-iù m̄-thang lō͘ thit-thô,

M̄-thang tìn-lō͘ tē-it hó,

Nā-sī sái-chhia bô tú-hó,

Cheng tio̍h sìⁿ-miā chiū oē bô.

4. àm-sî tiān-teng kng iàⁿ-iàⁿ,

Ló-iù lâi-óng an-ún kiâⁿ,

ia̍h bô chha̍t-á hō͘ lâng kiaⁿ,

Pún-tó iú-bêng Tâi-pak siâⁿ.

## 漢羅（Ùi原文改寫）

台北市衛生歌

柯維思

1934.04, no. 589 (KCC, no. 99), pp. 28

1. 台北街路非常好，

官員監督gâu製造，

清廉si̍t-kia̍t真gâu kō，

男婦老幼好thit-thô。

2. 街路研到平坡坡，

雞，鴨，豬，狗，今攏無，

近來衛生到極好，

人講boē輸新加坡。

3. 老幼毋通路thit-thô，

毋通鎮路第一好，

若是駛車無抵好，

爭著性命就會無。

4. 暗時電燈光映映，

老幼來往安穩行，

亦無賊仔予人驚，

本島有名台北城。
