---
title: "救主我來就你"
categories:
  - 詩
tags:
  - 周天來 Chiu Thian-lâi
toc: true
toc_sticky: true
---

# Kiù-chú goá lâi chiū Lí

## 文獻資訊

| 項目 | 資料 |
|---|---|
| 作者 | 周天來 Chiu Thian-lâi |
| 卷期 | 台灣教會報 |
| 卷期 | 第544卷 |
| 日期 | 1930/7 |
| 頁數 | 14 |

## 白話字（原文數位化）

Kiù-chú goá lâi chiū Lí

1930.07  tē 544 koàn  p.14

(Chiu Thian-lâi)

Key=D

1. Goá choē ke̍k tāng boē thoat-lī,

Kiù-chú lâu-huih thoè goá sí;

Chú un ke̍k chhim bô thang pí,

Goá taⁿ hoaⁿ-hi lâi chiū Lí.

2. Só͘ hoān choē-koà moá-moá sī,

Ka-kī bô lō͘ thang thoat-lī;

Chú oē sià-bián, soé chheng-khì,

Kiù-chú goá lâi chiū-kūn Lí.

3. Goá nā tú-tio̍h sim hoân-ló,

Kiaⁿ-hiâⁿ, giâu-gî boē siau-bô;

Kiù-chú hit-sī thang oá-khò,

Cheng-sîn, goân-khi chiū ho̍k-tò.

4. Sè-kan ta̍k hāng só͘ ǹg-bāng,

Kong-bêng hù-kuì lóng khang khang;

M̄-ta̍t Kiù-chú toē thiàⁿ-thàng,

Chin-lí, oa̍h-miā tuì thiⁿ kàng.

5. Goá ài siông-siông kiû-kiò Lí,

Kiû chú pang-chān lâi chí-sī;

Ta̍k hāng tio̍h choè goá hoaⁿ-hí,

Kiù-chú goá lâi chiū-kūn Lí.

6. Sè-kan ji̍t-chí khoài kè-khì,

Kiû Chú ta̍k-sî bô pang-lī;

ǹg-bāng thiⁿ tang khiā-khí,

Kiù-chú goá lâi chiū-kūn Lí.

## 漢羅（Ùi原文改寫）

救主我來就你

1930.07  第544卷  p.14

(周天來)

Key=D

1. 我罪極重未脫離，

救主流血替我死；

主恩極深無通比，

我今歡喜來就你。

2. 所犯罪過滿滿是，

家己無路通脫離；

主會赦免，洗清氣，

救主我來就近你。

3. 我若抵著心煩惱，

驚惶，僥疑未消無；

救主彼時通倚靠，

精神、元氣就復到。

4. 世間逐項所向望，

功名富貴攏空空；

毋值救主大疼痛，

真理、活命對天降。

5. 我愛常常求叫你，

求主幫贊來指示；

逐項著做我歡喜，

救主我來就近你。

6. 世間日子快過--去，

求主逐時無放離；

向望佇天會企起，

救主我來就近你。

救主我來就你

1930.07 第544卷 p.14

(周天來)

Key=D

1. 我罪極重未脫離，

救主流血替我死；

主恩極深無通比，

我今歡喜來就你。

2. 所犯罪過滿滿是，

家己無路通脫離；

主會赦免，洗清氣，

救主我來就近你。

3. 我若抵著心煩惱，

驚惶，僥疑未消無；

救主彼時通倚靠，

精神、元氣就復到。

4. 世間逐項所向望，

功名富貴攏空空；

毋值救主大疼痛，

真理、活命對天降。

5. 我愛常常求叫你，

求主幫贊來指示；

逐項著做我歡喜，

救主我來就近你。

6. 世間日子快過--去，

求主逐時無放離；

向望佇天會企起，

救主我來就近你。
