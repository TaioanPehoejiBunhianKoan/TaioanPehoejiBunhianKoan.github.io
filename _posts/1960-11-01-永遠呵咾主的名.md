---
title: "永遠呵咾主的名"
categories:
  - 詩
tags:
  - 無lo̍h名
toc: true
toc_sticky: true
---

# Eńg-oán o-ló Chú ê miâ

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第863號 |
| 日期 | 1960/11 |
| 頁數 | 26 |

## 白話字（原文數位化）

Eńg-oán o-ló Chú ê miâ

1961年11月863期 26

1. Goá ê Siōng-tè chì-koâiⁿ, chì-toā.

Goá beh éng-oán o-ló;

Lí ê koân-lêng, kî-sū moá-moá,

Ta̍k sè-tāi lóng thoân-pò,

2. Goá ê Siōng-tè , chì-chun ui-giâm,

En̂g-kng hián-hek bô pí;

Li ê toā-un, lâng-lâng kì-liām.

O-ló Lí ê kong-gī.

3. Chú ū lîn-bín , chû-ài un-huī,

Koh bô khoài-khoài siū-khì;

Lí ê lîn-bín, tì-ìm bān-luī.

Goān tāi-ke o-ló Lí.

4. Lâng-lâng kóng-khí sèng-kok êng-kng,

Tâm-lūn Chú ê koân-lêng;

Lí ê só͘ choè, kî-biāu chiâu-chn̂g,

Goān lâng lóng oē hun-bêng.

5. Bān-bîn eng-kai kia̍h-ba̍k ǹg Lí,

Lí sù chia̍h-mi̍h chhiong-chiok;

Lí ê só͘ kiâⁿ bô m̄ kong-gī,

Jîn-ài boē-oē chhek-to̍k.

6. Hoān-nā kèng-uì, kiû-kiò Chú miâ,

Chú beh kap in chhin-kūn;

Sim só͘ ì-ài , Lí beh choè chiâⁿ,

Sī lo̍h chín-kiù toā-un. A-men.

## 漢羅（Ùi原文改寫）

永遠呵咾主的名

1960年11月863期 26

1. 我的上帝至高，至大。

我欲永遠呵咾；

祢的權能，奇事滿滿，

逐世代攏傳報，

2. 我的上帝，至尊威嚴，

榮光顯赫無比；

祢的大恩，人人記念。

呵咾祢的公義。

3. 主有憐憫，慈愛恩惠，

閣無快快受氣；

祢的憐憫，致蔭萬類。

願大家呵咾祢。

4. 人人講起聖國榮光，

談論主的權能；

祢的所做，奇妙齊全，

願人攏會分明。

5. 萬民應該攑目向祢，

祢賜食物充足；

祢的所行無毋公義，

仁愛袂會測度。

6. 凡若敬畏，求叫主名，

主欲佮in親近；

心所意愛，祢欲做成，

是落拯救大恩。A-men。
