---
title: "論科學"
categories:
  - 無分類
tags:
  - 胡紹芳 Ô͘ Siāu-hong
toc: true
toc_sticky: true
---

# Lūn Kho-ha̍k

## 文獻資訊

| 項目 | 資料 |
|---|---|
| 作者 | 胡紹芳 Ô͘ Siāu-hong |
| 卷期 | 台灣教會報 |
| 卷期 | 第365卷 |
| 日期 | 1915/8 |
| 頁數 | 10 |

## 白話字（原文數位化）

Lūn kho-ha̍k

1915. 8, no. 365, pp. 10

Kok-gú, Soàn-su̍t, Hàn-bûn, Siu-sin, Lí-kho, Tē-lí, Chok-bûn, Si̍p-jī, Chhiùⁿ-koa, oē-tô͘, Thé-chho, Lô-má-jī chiah ê.

Lūn kì-siok-sià pún-jiân sī lîm-sî--ê, só͘-í tio̍h ēng báng-tà, taⁿ koh kái-liông ēng thih bāng chò thang, hō͘ báng bē tit-ji̍p, iū-koh khah thang hong, ha̍k-seng chiū ún-tàng khah khoàⁿ-oa̍h.

Lūn hoé-si̍t sī kì-siok-seng tāi-ke chò-hoé chia̍h, chiàu khui ta̍k goe̍h-ji̍t muí-lâng ū khah siong-tiōng, taⁿ nā khah chē lâng chiū ún-tàng khah séng.

Lia̍t-uī ê hiaⁿ-tī lín nā hoaⁿ-hí thang sàng lín ê chú-ti̍t lâi, m̄-bián kiaⁿ bô lâng kò͘, ū sian-seⁿ tī seng-khu-piⁿ, m̄-loā hn̄g, m̄-bián kiaⁿ bô tè khùn, pâng-keng chin chē, m̄-bián kiaⁿ pû oe-á ū lâng teh chú piān-piān. Si̍t-chāi ta̍k hāng chin lī-piān.

ǹg-bāng lia̍t-uī nā ū beh sàng lín ê chú-ti̍t lâi thang liōng-chá siá phoe hō͘ chia ê Bo̍k-su iàu-kín tī Se-le̍k 8 goe̍h 20 ji̍t khui o̍h tio̍h chhoā-lâi.

ēng chit kuí-kù thong-ti soà kā lín chhéng-an.

Ô͘ Siāu-hong pit.

## 漢羅（Ùi原文改寫）

論科學。

1915.8，no.365，pp.10

國語，算術，漢文，修身，理科，地理，作文，習字，唱歌，畫圖，體操，羅馬字chiah的。

論寄宿社本然是臨時--的，所以著用蠓罩，taⁿ閣改良用鐵網做窗，予蠓袂得入，又閣較通風，學生就穩當較快活。

論伙食是寄宿生大家做伙食，照開逐月日每人著偌濟，本然較少人有較傷重，taⁿ若較濟人就穩當較省。

列位的兄弟恁若歡喜通送恁的子姪來，毋免驚無人顧，有先生佇身軀邊，毋免驚破病，醫館佇對面無偌遠，毋免驚無綴睏，房間真濟，毋免驚pû oe-á有人teh煮便便。實在逐項真利便。

向望列位若有欲送恁的子姪來通量早寫批予遮的牧師要緊佇西曆8月20日開學著chhoā--來。

用這幾句通知紲共恁請安。

胡紹芳筆。
