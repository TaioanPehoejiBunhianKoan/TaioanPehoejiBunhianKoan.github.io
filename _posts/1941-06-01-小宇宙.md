---
title: "小宇宙"
categories:
  - 散文
tags:
  - 王守勇 Ông Siú-ióng
toc: true
toc_sticky: true
---

# Sió Ú-tiū

## 文獻資訊

| 項目 | 資料 |
|---|---|
| 作者 | 王守勇 Ông Siú-ióng |
| 卷期 | 台灣教會公報 |
| 卷期 | 第675期 |
| 日期 | 1941/6 |
| 頁數 | 5 |

## 白話字（原文數位化）

Sió Ú-tiū

Ông Siú-ióng

Chiap téng-hō 15 bīn

1941年6月675期       5

(1) Pak Bí ê Niú-iok ū chi̍t keng ê Sîn-ha̍k-hāu kiò-chò ユニオンSîn-ha̍k-hāu, muí-nî tuì ke̍k tang ê chhit-kok, chiū-sī tuì Ji̍t-pún  Boán-chiu, Chi-nā, ìn-tō͘ kap Thài-kok ê tiong-kan, lâi bō͘-chi̍p chhin-siān liû-ha̍k-seng, kin-nî sī lûn kàu lán ê gia̍h, só͘-í chit-pang sī bō͘-chi̍p tiong. Sin-ji̍p hān kàu kin-nî 9 goe̍h boa̍t-ji̍t, chiau-phèng ê jîn-sò͘ chi̍t miâ nā-tiāⁿ, liû-ha̍k kî-kan sī Chiau-hô 17 nî 9 goe̍h kàu 18 nî 6 goe̍h chí, huì-iōng in beh chi-chhut chi̍t chheng hut. èng-bō͘ ê chu-keh sī tio̍h keng-koè Sîn-ha̍k-hāu , tuì 30 hoè kàu 40 hoè kha-tau ê thoân-kàu-su, hit ê chhoân-hêng sī it-jīm Ji̍t-pún Ki-tok-kàu liân-bêng teh siat-hoat . Si̍t-chāi sī chhit-nî chiah ū thang lûn-tio̍h chi̍t-pái, sím-mi̍h lâng beh chì-goān, lâi tit-tio̍h siū-soán............?

(2) Chiàu Bí-kok Sèng-chheh hia̍p-hoē ê pò-kò kóng, Kū-nî tiong, Sèng-chheh ū hoan-e̍k chò chi̍t-chheng gō͘-cha̍p-it khoán ê giân-gú.

(3) Si-phian 128:3 kóng, "Lí ê bó͘ tī lí ê chhù ê pâng-lāi, chhin-chhiūⁿ kiat choē-choē koé chí ê phû-tô-chhiū; lí ê kiáⁿ-jî uî-luî lí ê toh, chhin-chhiūⁿ ka-ná-chai." Lán ê ka-têng ū joā-choē ká-ná-chai? Ka-têng ê hēng-hok, kóng tio̍h ū gín-ná siaⁿ, gîn-kak-á siaⁿ kap tha̍k-chheh siaⁿ, kî-tó tha̍k Sèng-keng ê siaⁿ. Lán ê só͘-ū , chiū-sī chiah-ê, in-uī kiáⁿ-jî sī Iâ-hô-hoa só͘ siúⁿ-sù ê sán-gia̍p.

(4) Lán kok-lāi ê Hu̍t-kàu ê sī-īⁿ lóng-chóng ū 7 bān 1 chheng 3 pah keng; in ê hoê-siūⁿ ū 18 bān 5 chheng lâng. Pêng-kin chi̍t keng sī-īⁿ ū nn̄g-ê poàⁿ ê hoê-siūⁿ teh toà.

(5) Pún-tó lâng teh kiâⁿ lō͘ chin-chiàⁿ sô, chhin-chhiūⁿ teh chē chhia ê sî, hit ê khí-lo̍h chiah sī hui siông ê sô; nā chhin-chhiūⁿ án-ni, beh chē Thian-kok chhia kiaⁿ-liáu ē bô só͘-chāi.

(Boē oân)

## 漢羅（Ùi原文改寫）

小宇宙

王守勇

接頂號15面

1941年6月675期       5

(1) 北美的紐約有一間的神學校叫做ユニオン神學校，每年對極東的七國，就是對日本滿州，支那，印度佮泰國的中間，來募集親善留學生，今年是輪到咱的額，所以這pang是募集中。新入限到今年9月末日，招聘的人數一名nā-tiāⁿ，留學期間是昭和17年9月到18年6月止，費用in欲支出一千hut。應募的資格是著經過神學校，對30歲到40歲跤tau 的傳教師，彼个chhoân-hêng是一任日本基督教聯盟teh設法。實在是七年才有通輪著一擺，甚物人欲志願，來得著受選............？

(2)照美國聖冊協會的報告講，舊年中，聖冊有翻譯做一千五十一款的言語。

(3)詩篇128：3講，「你的某佇你的厝的房內，親像kiat濟濟果子的葡萄樹；你的囝兒圍纍你的桌，親像ka-ná-chai。」咱的家庭有偌濟ká-ná-chai？家庭的幸福，講著有囡仔聲，gîn-kak-á聲佮讀冊聲，祈禱讀聖經的聲。咱的所有，就是chiah 的，因為囝兒是耶和華所賞賜的產業。

(4)咱國內的佛教的寺院攏總有7萬1千3百間；in 的 ho的-siūⁿ有18萬5千人。平均一間寺院有兩個半的 ho的-siūⁿ teh蹛。

(5)本島人teh行路真正sô，親像teh坐車的時，彼个起落才是非常的 sô；若親像按呢，欲坐天國車驚了會無所在。

(袂完)
