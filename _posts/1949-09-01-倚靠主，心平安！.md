---
title: "倚靠主，心平安！"
categories:
  - 無分類
tags:
  - 周天來 Chiu Thian-lâi
toc: true
toc_sticky: true
---

# oá-khò Chú, Sim pêng-an!

## 文獻資訊

| 項目 | 資料 |
|---|---|
| 作者 | 周天來 Chiu Thian-lâi |
| 卷期 | 台灣教會公報 |
| 卷期 | 第729號 |
| 日期 | 1949/9 |
| 頁數 | 3 |

## 白話字（原文數位化）

oá-khò Chú, Sim pêng-an!

1949.09 tē 729 hō p.3

{Si-phian 55:18 Chàn-bí-koa 537 siú}

1. Bô-lūn keng-kè chheng-cheng khoe-chuí ê hô-piⁿ

Hoaⁿ-hí khoài-lo̍k, tek-ì ê sî:

Á-sī tú-tio̍h guî-hiám hong-éng khàm-lo̍h lâi,

oá-khò Chú, chiū thang an-jiân chū-chāi.

(Hô) Sim hoaⁿ-hí, chin pêng-an,

oá-khò Chú, chiū oē tit sim pêng-an!

2. Sui-jiân tuì-te̍k toā-toā chat-iâⁿ lâi kong-kek,

Sì-bīn khoàⁿ bô lō͘ siū khún-pek;

Tú-tio̍h chhì-liān, chai-ē, kan-lân bián choa̍t-bāng

oá-khò Chú, chiū tek-sèng, tit tháu-pàng.

3. Goá taⁿ bián siong-pi, in-uī Chú thè goá sí,

Si̍p-jī-kè téng goá choē bia̍t-khì;

Iu-būn kiaⁿ-hiâⁿ, giâu-gî siau-khì, bián-kan-khó͘

oá-khò Chú, lâi hó-táⁿ kiâⁿ thiⁿ-lō͘.

Hū-kì:- Chit siú si ê tiāu chin hó thiaⁿ, ha̍p tī sèng-koa-tuī ha̍p-chhiùⁿ ê lō͘-ēng, kap chêng-goe̍h siāu-kài nn̄g siú sio-siāng lâng chò--ê. Í-siōng goá phian-e̍k 3 siú, ǹg-bāng tāi-ke lī-iōng. (Chiu Thian-lâi).

## 漢羅（Ùi原文改寫）

倚靠主，心平安！

1949.09 第729號 p.3

{詩55:18 讚美歌537首}

1. 無論經過清靜溪水的河邊。

歡喜快樂，得意時：

抑是抵著危險風湧khàm落來，

倚靠主，就通安然自在。

（合）心歡喜，真平安，

倚靠主，就會得心平安！ 2. 雖然對敵大大紮營來攻擊，

四面看無路受窘迫；

拄著試煉、災禍、艱難免絕望，

倚靠主，就得勝，得tháu放。 3. 我今免傷悲，因為主替我死，

十字架頂我罪滅去；

憂悶驚惶，giâu疑消去，免甘苦。

倚靠主，來好膽行大路。

附記：－這首詩的調真好聽，合佇聖歌隊合唱的路用，佮前月紹介兩首相siāng人做--的。以上我編譯3首，向望大家利用。（周天來）。
