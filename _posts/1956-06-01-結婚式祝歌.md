---
title: "結婚式祝歌"
categories:
  - 詩
tags:
  - 周天來 Chiu Thian-lâi
toc: true
toc_sticky: true
---

# Kiat-hun-sek chiok-koa

## 文獻資訊

| 項目 | 資料 |
|---|---|
| 作者 | 周天來 Chiu Thian-lâi |
| 卷期 | 台灣教會報 |
| 卷期 | 第810卷 |
| 日期 | 1956/6 |
| 頁數 | 25 |

## 白話字（原文數位化）

Kiat-hun-sek chiok-koa

(Má-thài 19:6)

1956.06 tē 810 hō p.25

(Chiu Thian-lâi chok)

1. Chō-hoà ê Chú, tī goân khí-thâu,

Chhòng-chō it-lâm, it-lú;

Sī beh hō͘ in kiat-liân chi̍t-thé,

Phoè-ha̍p chiâⁿ-choè hu-hū:

Taⁿ, ū n̄g-lâng, tī Chú bīn-chêng,

Kiat-iok beh choè hu-chhe;

Goān Chú sù-hok,tī īn it-seng,

En̂g-kng kui Pē, Siōng-tè.

2. Chāi-chá Kiù-chú, thàn lâng hong-sio̍k,

Bat hù hun-in iân-sia̍h;

ēng chuí piàn chiú, pó͘ in put-chiok,

Saⁿ-kap kau-poê, lim-chia̍h:

Chhiáⁿ Chú Iâ-so͘, iû-goân kàng-lîm,

Chiok-hok kim-ji̍t tián-lé;

Chhiong-moá Sèng Sîn tī in ê sim,

Kú-tn̂g kàng-hok bô thè.

3. Kiû Chú chiok-hok, sin-hun hu-hū,

Chun-siú kim-ji̍t sè-iok;

Saⁿ-kèng, saⁿ-thiàⁿ, sūn-hok Kiù-chú,

ún-tàng oē tit khoài-lo̍k:

Goān Chú sî-siông, ín-chhoā chiàu-kò͘,

Siúⁿ-sù pêng-an, hoaⁿ-hí;

Chān in chīn-la̍t, kiâⁿ thiⁿ ê lō͘,

Eńg-oán hióng-siū hok-khì. A-men.

Hū-kì: Kiat-hun si chin put-chok, sī só͘ bat thiaⁿ-kìⁿ ê siaⁿ, tī chia chit siú thang ēng 107 siú ê tiāu gîm.

## 漢羅（Ùi原文改寫）

結婚式祝歌

(馬太 19:6)

1956.06 第810號 p.25

(周天來　作)

1. 造化的主，佇原起頭，

創造一男、一女，

是欲予in結連一體，

配合成做夫婦；

今，有兩人，佇主面前，

結約欲做夫妻；

願主賜福，佇in一生，

榮光歸父，上帝。

2. 在早救主，趁人風俗，

捌赴婚姻筵席

用水變酒，補in不足，

相佮交陪，啉食；

請主耶穌，猶原降臨，

祝福今日典禮；

充滿聖神佇in的心，

久長降福無退。

3. 求主祝福，新婚夫婦，

遵守今日誓約

相敬，相疼，順服救主，

穩當會得快樂；

願主時常，引chhoā照顧，

賞賜平安，歡喜；

贊in盡力，行天的路，

永遠享受福氣。阿門。

附記：結婚詩不足，是所捌聽見的聲，佇遮這首通用107首的調吟。
