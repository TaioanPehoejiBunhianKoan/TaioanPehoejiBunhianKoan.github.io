---
title: "斗六青年會歌"
categories:
  - 詩
tags:
  - 無lo̍h名
toc: true
toc_sticky: true
---

# Táu-la̍k Chheng-liân-hoē Koa

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第584卷 |
| 日期 | 1933/11 |
| 頁數 | 16 |

## 白話字（原文數位化）

Táu-la̍k Chheng-liân-hoē Koa

Chok-chiá: Tân Ka-tek

1933.11, no. 584, pp. 16

(Tiāu sī ēng Sèng-si 54 siú)

1. Hiat-khì hong-kong ê chheng-liân,

ǹg Chú Si̍p-kè ti̍t hiòng-chêng ;

Toā ah! Bô oāⁿ ê Siōng-tè,

Chō-chiâⁿ Hûn-lîm Chheng-liân-hoē.

Hô Tio̍h hiòng-chiân, kín-kìn hiòng-chiân,

Chú só͘ kéng-tiàu Hûn-lîm chheng-liân;

Tio̍h o-ló, koh-chài o-ló,

Chú ê kng ta̍k uī teh chiò.

2. Hûn-lîm chheng-liân kiáⁿ thiⁿ-lō͘,

Chhoā lâng kín lâi siù Iâ-so͘;

Bô-lūn sîn-lêng kap tek-hēng,

Tì, thé, ji̍t-ji̍t ná kian-tēng.

3. Ki-tok cheng-joē ê peng-teng,

Hûn-lîm kiān-jî chì kian-tēng;

Liâu-bāng Kiù-chú ê Si̍p-kè,

Phah-phoà Sat-tàn ê iâⁿ-chē.

4. Hûn-lîm chheng-liân tio̍h hoaⁿ-hí,

Iâ-so͘ seng-khu thè lán sí;

Tiān-lāi mn̂g-tiùⁿ li̍h chò pêng,

Kàu-boé ún-tàng chiūⁿ Thian-têng.

## 漢羅（Ùi原文改寫）

斗六青年會歌

作者：陳Ka-tek

1933.11, no. 584, pp. 16

（調是用聖詩54首）

1. 血氣風光的青年，

ǹg主十架直向前；

大啊！ 無換的上帝，

造成雲林青年會。

和 著向前，緊緊向前，

主所揀召雲林青年；

著呵咾，閣再呵咾，

主的光逐位teh照。

2. 雲林青年囝天路，

Chhoā人緊來獸耶穌；

無論神靈佮德行，

智，體，日日ná堅定。

3. 基督精銳的兵丁，

雲林健兒志堅定；

瞭望救主的十架，

拍破撒旦的營寨。

4. 雲林青年著歡喜，

耶穌身軀替咱死；

殿內門帳裂做爿，

到尾穩當上天庭。
