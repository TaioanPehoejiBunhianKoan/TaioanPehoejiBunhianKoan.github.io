---
title: "大灣教會"
categories:
  - 散文
tags:
  - 無lo̍h名
toc: true
toc_sticky: true
---

# Toā-oan Kàu-hoē

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第594卷 |
| 日期 | 1934/9 |
| 頁數 | 18 |

## 白話字（原文數位化）

Toā-oan Kàu-hoē

1934. 9, no. 594, pp. 18

Pè-hoē tuì kiàn-tiok sin pài-tn̂g í-lâi, ta̍k khoán ê chi̍p-hoē ū ná oa̍h-tāng. Chin thang kám-siā Siōng-tè. Pè-hoē ū chi̍t ê hoē-iú Kim-an hiaⁿ, put-chí jia̍t-sim pài Siōng-tè. Chá, put-sî siū sè-sio̍k lâng ê ki-chhì, iáu-kú bô loé-chì, iû-goân khîⁿ-tiâu Siōng-tè. Chit keng pài-tn̂g koh khí, ē-tit sêng-kong, iā-sī tit-tio̍h i chē-chē ê khuì-la̍t. Bô phah-sǹg tuì kū-nî lâi ū phoà-pēⁿ, kiōng tó-chhn̂g 13 goe̍h ji̍t kú. Sui-jiân hiah kú, iā chin gâu thun-lún, oá-khò Siōng-tè. Tī kin-nî 5 goe̍h 5 ji̍t, hō͘ Siōng-tè kéng-tiàu khì Thian-tông; 6 hō lé-pài-ji̍t, ū chhiáⁿ Pa Phok-sū chò Kim-an hiaⁿ chòng-sek ê chú-lí. Goá siá kuí-kù, lâi siàu-liām Kim-an hiaⁿ ê chīn-tiong. Bāng lán o̍h i ê bô-iūⁿ.

(Chiā Khèng jū pò).

## 漢羅（Ùi原文改寫）

大灣教會

1934.9，no.594，pp.18

敝會對建築新拜堂以來，逐款的集會有那活動。真通感謝上帝。敝會有一个會友金安兄，不止熱心拜上帝。早，不時受世俗人的譏刺，猶久無餒志，猶原拑牢上帝。這間拜堂閣起，會得成功，也是得著伊濟濟的氣力。無拍算對舊年來有破病，共倒床13月日久。雖然遐久，也真gâu吞忍，倚靠上帝。佇今年5月5日，予上帝揀召去天堂；6號禮拜日，有請巴博士做金安兄葬式的主理。我寫幾句，來數念金安兄的盡忠。望咱學伊的模樣。

(謝慶裕報)。
