---
title: "一生讚美主"
categories:
  - 詩
tags:
  - 周天來 Chiu Thian-lâi
toc: true
toc_sticky: true
---

# It-seng chàn-bí Chú

## 文獻資訊

| 項目 | 資料 |
|---|---|
| 作者 | 周天來 Chiu Thian-lâi |
| 卷期 | 台灣教會公報 |
| 卷期 | 第848號 |
| 日期 | 1959/8 |
| 頁數 | 25 |

## 白話字（原文數位化）

It-seng chàn-bí Chú

Si-phian 104:33

1959.08 tē 848 hō p.25

(Chiu Thian-lâi chok)

1. Goá sìn Iâ-so͘ choè Kiù-chú,

Sim chiū khoài-lo̍k, ti̍t pêng-an;

Kám-siā Chú ê toā jîn-ài,

O-ló Chú, kiù-un bô hān.

2. Goá jīn Siōng-tè choè Thiⁿ Pē,

Hiaⁿ-tī chí-bē, saⁿ kau-poê;

Tāi-ke gîm-si, o-ló Chú,

Kiat-liân tī Chú ê sèng-hoē.

3. Chú ê peh-siⁿ, tio̍h hoaⁿ-hí,

Sêng-sim kèng-pài, ho̍k-sāi I;

Goá beh it-seng o-ló Chú,

En̂g-kng Siōng-tè, tit hok-khì.

4. Goān Chú Sèng Sîn ín-chhoā goá,

Kiâⁿ thiⁿ-lō͘ hiòng-chêng, bô thè;

Gîm-si chhiùⁿ-koa bô sî soah,

Ti̍t-kàu chó͘-ke kìⁿ Thiⁿ Pē.

A-men.

●Hū-kì:- Chhiáⁿ ēng Sèng-si 271 siú ê tiāu (chiū-sī sin-nî teh gîm ê si), chit ê tiāu chin hoa̍t-phoat koh hó thiaⁿ, á-sī nā ū lâng oē thang lēng-goā chò sin tiāu lâi hô iā sī chin hoan-gêng.

## 漢羅（Ùi原文改寫）

一生讚美主

詩篇104:33

1959.08 第848號 p.25

(周天來 作)

1. 我信耶穌做救主，

心就快樂，得平安；

感謝主的大仁愛，

呵咾主，救恩無限。

2. 我認上帝做天爸，

兄弟姊妹，相交陪；

大家吟詩，呵咾主，

結連佇主的聖會。

3. 主的百姓，著歡喜，

誠心敬拜，服事伊；

我beh一生呵咾主，

榮光上帝，得福氣。

4. 願主聖神引chhoā我，

行天路向前，無退；

吟詩唱歌無時煞，

直到祖家見天爸。

A-men。

●附記：－請用聖詩271首的調（就是新年teh吟的詞），這个調真活潑閣好聽，抑是若有人會通另外做新調來和也是真歡迎。
