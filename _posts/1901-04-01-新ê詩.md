---
title: "新ê詩"
categories:
  - 詩
tags:
  - 無lo̍h名
toc: true
toc_sticky: true
---

# Sin ê Si

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台南府城教會報 |
| 卷期 | 第193卷 |
| 日期 | 1901/4 |
| 頁數 | 30 |

## 白話字（原文數位化）

Sin ê Si

1901.04 193 koàn p.30

1.Chú Iâ-so͘ kiû lí si-in,

Kà sè-kiáⁿ kap lí chhin-kīn;

Kám goá sim khiam-pi chhim-sìn,

Chú Iâ-so͘ lîn-bín kò͘ goá,

Chú Iâ-so͘ thiaⁿ goá,

ÀN-lo̍h thiaⁿ sè-kiáⁿ kiû in,

Thiaⁿ goá , thiaⁿ goá,

Thiaⁿ goá, koh lîn-bín.

2.Iâ-so͘ lí chin thiaⁿ sè-kiáⁿ,

Kiò in chiū-kīn lí, bián kiaⁿ,

Kiû lí chān goá sim ióng-kiāⁿ,

Chú Iâ-so͘ lîn-bín kò͘ goá...ûn-ûn.

3.Goá loán-jio̍k kiû Chú lîn-bín,

Kiû Sèng-sîn tiàm goá ê sim,

Ta̍k-hāng só͘ chò bô m̄ chīn,

Chú Iâ-so͘ lîn-bín kò͘ goá...ûn-ûn

4.Kiù Chú chān-goá éng toè lí,

Chooā sè-kiáⁿ ún tàng kàu thiⁿ,

Goá kiâⁿ-lō͘ bô khò ka-tī,

Chú Iâ-so͘ lîn-bín kò͘ goá...ûn-ûn.

## 漢羅（Ùi原文改寫）

新ê詩

1901.04 193卷 p.30

1.主耶穌求你施恩，

教細囝佮你親近；

感我心謙卑深信，

主耶穌憐憫顧我，

主耶穌聽我，

ÀN落聽細囝求恩，

聽我，聽我，

聽我，閣憐憫。

2.耶穌你真聽細囝，

叫in就近你，免驚，

求你贊我心勇健，

主耶穌憐憫顧我‧‧‧云云。

3.我軟弱求主憐憫，

求聖神踮我ê心，

逐項所做無毋盡，

主耶穌憐憫顧我‧‧‧云云。

4.救主贊我永綴你，

Chhoā細囝穩當到天，

我行路無靠家己，

主耶穌憐憫顧我‧‧‧云云。
