---
title: "公告：培考委員會"
categories:
  - 散文
tags:
  - 無lo̍h名
toc: true
toc_sticky: true
---

# Kong-kò:Poê-khó Uí-oân-hoē

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第781號 |
| 日期 | 1954/1 |
| 頁數 | 4 |

## 白話字（原文數位化）

KONG-KÒ

CHÓNG-HOĒ

Poê-khó Uí-oân-hoē

1954. 01, no. 781, pp. 04-05

1. Khó-chhì kî-kan: 1954 nî 5 goe̍h 4 ji̍t kàu 6 ji̍t.

2. Sin-iok sek-gī, hun (a) Ko-lîm-to chiân-hō͘-su. (b) Lō͘-ka hok-im-su. (c) Pí-tek chiân-hō͘-su.

3. Kū-iok sek-gī, hun (a) Í-sài-a-su. (b) Tàn-í-lí-su.

4. Lūn-bûn tê-ba̍k: Kàu-hoē ê pún-chit kap sù-bēng.

5. Soat-kàu keng-kù: Ko-lîm-to chiân-su 1:23－25.

6. Chham-khó-su: (a) Hē-thóng sîn-ha̍k: Kuwata tù "Ki-tok-kàu sîn-ha̍k khài-lūn," Ká Gio̍k-bêng tù "Sîn-tō-ha̍k," カルヴインtù "Ki-tok-kàu kong-iàu." (b) Sin-iok sîn-ha̍k: スヲヴンスtù "Sin-iok Sèng-chheh sîn-ha̍k." (c) Kàu-lí-sú: ニーグレンtù "ài ê gián-kiù." (d) Kū-iok sîn-ha̍k: Asano tù"Kū-iok sîn-ha̍k ê chu būn-tê," デヴイットソン tù "Kū-iok sîn-ha̍k."

Uí-oân-hoē Su-kì:Gô͘ Thian-bēng.

Kàu-io̍k-chhù Siau-sit

Tē 2 kài Chóng-hoē tē 1 chhù Kàu-io̍k-chhù Lí-sū-hoē tī 12 goe̍h 1 ji̍t ū chū-chi̍p, chiū-tiong ài pò kuí-hāng hō͘ tāi-ke chai :－

1) 1954 nî, tē it kuì Chú-ji̍t-o̍h Khò-pún, to͘-ha̍p-siōng ū piàn-keng chhiáⁿ Tân Huī-chhiong Bo̍k-su siá.

2) 1954 nî, tē 2 kuì, beh chhiáⁿ Chiong Bō͘-sêng Bo̍k-su siá.

3) Tuì 1954 nî khí, Kong-pò Chú-ji̍t-o̍h noâ ê loē-iông beh piàn-keng choè Chú-ji̍t-o̍h Siau-sit-noâ. Thok Lâu Hoâ-gī Bo̍k-su hū-chek.

4) àn-sǹg 1954 nî, tē 3 kuì khí ê Khò-pún, beh choân-poaⁿ-tek toā kái-oāⁿ hong-sek kap loē-iông.

Í-siōng chhiáⁿ tāi-ke kî-thāi kap saⁿ-thè kî-tó.

Chóng-hoē Kàu-io̍k-chhù,

Chhù-tiúⁿ: Tân Kong-hui.

Su-kì :Tēⁿ Choân-seng.

## 漢羅（Ùi原文改寫）

公告

總會

培考委員會

1954.01，no.781，pp.04-05

1.考試期間：1954年5月4日到6日。

2.新約釋義，分 (a)哥林多前後書。(b)路加福音書。(c)彼得前後書。

3.舊約釋義，分 (a)以賽亞書。(b)但以理書。

4.論文題目：教會的本質佮使命。

5.說教經句：哥林多前書 1：23－25。

6.參考書：(a)系統神學：Kuwata著「基督教神學概論，」賈Gio̍k-bêng 著「神道學，」カルヴイン著「基督教綱要。」(b)新約神學：スヲヴンス著「新約聖冊神學。」(c)教理史：ニーグレン著「愛的研究。」(d)舊約神學：Asano著「舊約神學的諸問題，」デヴイットソン著「舊約神學。」

委員會書記：吳天命。

教育處消息

第2屆總會第1次教育處理事會佇12月1日有聚集，就中愛報幾項予大家知：－

1) 1954年，第一季主日學課本，都合上有變更請陳慧聰牧師寫。

2) 1954年，第2季，欲請章慕成牧師寫。

3)對1954年起，公報主日學欄的內容欲變更做主日學消息欄。託劉華義牧師負責。

4)按算1954年，第3季起的課本，欲全般的大改換方式佮內容。

以上請大家期待佮相替祈禱。

總會教育處，

處長：陳光輝。

書記：鄭Choân-seng。
