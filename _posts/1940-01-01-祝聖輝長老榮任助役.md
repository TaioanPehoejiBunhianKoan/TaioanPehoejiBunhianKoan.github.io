---
title: "祝聖輝長老榮任助役"
categories:
  - 詩
tags:
  - 無lo̍h名
toc: true
toc_sticky: true
---

# Chiok Sèng-hui Tiúⁿ-ló êng-jīm Chō͘-ia̍h

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第658號 |
| 日期 | 1940/1 |
| 頁數 | 16 |

## 白話字（原文數位化）

Chiok Sèng-hui Tiúⁿ-ló êng-jīm Chō͘-ia̍h

(Chiam--sī Chhin)

(Phoaⁿ Bûn-tek)

194001 658 hō p.16-16

1. Sèng-hui Tiúⁿ-ló seng Chō͘-ia̍h, Siōng-tè un-sù chin kàu-gia̍h, Kiám-chhái ū lâng beh ba̍k-chhiah, Nā-sī goán lóng chin kám-siā.

2. Tâng-cho̍k thiaⁿ-tio̍h sim hoaⁿ-hí, Tuì sim-té kóng chin kiong-hí, Kan-ta khiàm beh hoah Bān-jāi, ún-tàng Tiúⁿ-ló lí iā chai.

3. Sèng-hui Tiúⁿ-ló ê chò lâng, giân-hēng kú-tōng sim saⁿ-tâng, Hoē-lāi hoē-goā hó miâ-siaⁿ, En̂g-kng Siōng-tè sèng chun-miâ.

4. Goán taⁿ chi̍t-chê lâi chiok-hō, O-ló Tiúⁿ-ló ê seng-ko, Khún-kiû Sèng-sîn toā pang-chān, Hō͘-lí it-hoat gâu chò-lâng.

5. Chhú-khì it-hoat kian-kò͘ sìn, Sèng-tō chin-lí choè chún-chîn, Sè-kan iú-he̍k ná háu-sai, Bāng lí khîⁿ-tiâu Chú khiā-chāi.

6. Só͘-chò sū-sū chin heng-thong, M̄-kiaⁿ sím-mi̍h ê chok-lōng, In-uī Sèng-kang ū bêng-kóng, oá-khò Chú lí chiū sêng-kong.

7. Goān Chú sù-hok kàng-lo̍h lâi, Sù lí tì-huī kap kháu-châi, Í-ki̍p Sèng Sîn ê lêng-le̍k, En̂g-kng Chú mâi kàu toē-ke̍k.

*    *    *    *    *

1. Kim-ji̍t tāi-ke toā hoaⁿ-hí, Choê kàu chhú-chhù kèng-chiok i, Sin-jīm Chō͘-ia̍h Sèng-hui kun, Châi, tì, chiâu-chn̂g ū ha̍k-būn.

2. Tāi-ke hoaⁿ-hí toā hoaⁿ-hí, Kūn-lāi chèng-lâng toā kiaⁿ-gî, Chō͘-ia̍h koân-uī lán the̍h--lâi, Siōng-si ba̍k-chiu chin-chiàⁿ lāi.

3. Chō͘-ia̍h hú-tē O͘-gû-lân, Chng-bîn m̄-bián koh kan-lân, I ê chò lâng chin toā-liōng, Bān-sū kap i hó chham-siông.

4. Lán ê Chō͘-ia̍h sī sèⁿ Phoaⁿ, Chheng-liân! m̄-thang ài pîn-toāⁿ, Ò-chhoan miâ-siaⁿ teh hián-hiān, o̍h i hùn-chì kiâⁿ bô siān.

5. Kiong-hí, kiong-hí, chīn kiong-hí! Goān Chú sî-siông khoàⁿ-kò͘ lí!! Un-tián sù-hok moá ke-lāi, En̂g-koaⁿ hián-chit kàu tāi-tāi!!!

## 漢羅（Ùi原文改寫）

III. 祝聖輝長老榮任助役

(詹--氏親)

(潘文德)

1940.01 658號 p.16-16

1.     聖輝長老升助役，上帝恩賜真夠額，檢采有人欲目赤，若是阮攏真感

謝。

2.     同族聽著心歡喜，對心底講真恭喜，干焦欠欲喝Bān-jāi，穩當長老

你也知。

3.     聖輝長老的做人，言行舉動心相同，會內會外好名聲，榮光上帝聖尊

名。

4.     阮taⁿ一齊來祝賀，呵咾長老的升高，懇求聖神大幫贊，予你益發gâu做人。

5.     此去益發堅固信，聖道真理做準繩，世間誘惑若吼獅，望你擒牢主徛在。

6.     所做事事真興通，毋驚甚物的作弄，因為聖工有明講，倚靠主你就成功。

7.     願主賜福降落來，賜你智慧佮口才，以及聖神的能力，榮光主名到地極。

*    *    *    *    *

1.     今日大家大歡喜，齊到處厝敬祝伊，新任助役聖輝君，才，智，齊全

有學問。

2.     大家歡喜大歡喜，近內眾人大驚疑，助役懸位咱提來，上司目睭真正內。

3.     助役府第烏牛欄，庄民毋免閣艱難，伊的做人真大量，萬事佮伊好

參詳。

4.     咱的助役是姓潘，青年！毋通愛貧惰，Ò-chhoan名聲咧顯現，學伊奮志行

無siān。

5.     恭喜，恭喜，盡恭喜！願主時常看顧你！！恩典賜福滿家內，榮官顯職到代

代！！！
