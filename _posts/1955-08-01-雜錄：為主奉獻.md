---
title: "雜錄：為主奉獻"
categories:
  - 詩
tags:
  - 周天來 Chiu Thian-lâi
toc: true
toc_sticky: true
---

# Cha̍p-lio̍k：uī Chú hōng-hiàn

## 文獻資訊

| 項目 | 資料 |
|---|---|
| 作者 | 周天來 Chiu Thian-lâi |
| 卷期 | 台灣教會報 |
| 卷期 | 第800卷 |
| 日期 | 1955/8 |
| 頁數 | 27 |

## 白話字（原文數位化）

CHA̍P-LIO̍K

uī Chú hōng-hiàn

1955.08 tē 800 hō p.27-28

(Chiu Thian-lâi chok)

(Lô-má 12:1)

1. Chú Iâ-so͘ ah! Siàu-liām Lí chin-chiàⁿ thiàⁿ goá,

Siū tèng si̍p-kè, lóng sī uī goá choē-koà;

Ke̍k toā thiàⁿ-thàng! Sè-kan lóng bô thang pí-phēng,

Goá sim kám-kek, o-ló bô sî thêng.

2. Chú Iâ-so͘ ah! Sèng-pia̍t goá choè Lí khì-khū

Seng-khu, lêng-hûn, í-ki̍p it-chhè só͘ ū;

Tuì taⁿ í-āu, uī Lí êng-kng ê sèng-miâ,

Kam-goān hōng-hiàn, thàn Lí chí-ì lâi kiâⁿ.

3. Chú Iâ-so͘ ah! Chin choē lâng iáu m̄-bat Lí,

Goān Lí Sèng-sîn, kám-hoà kiò-chhíⁿ chí-sī,

Chān goá ta̍k uī, hó-táⁿ pò-iông Chú tō-lí,

ín-chhoā chèng-lâng, sìn Chú tâng hióng hok-khì.

(A-men).

Hù-kì:- Nā ài gîm chit siú si ê lâng, chhiáⁿ ēng chin chhut-miâ ê Im-ga̍k-ka Bēng Tek-sun (Felix Mendelssohn 1809-1847) só͘ choè ê khek, chiū-sī Chàn-bí-koa tē 14 siú ê tiāu lâi gîm; chóng-sī ta̍k chat tē-it choā tē-it jī ê "Chú"--jī tio̍h khan nn̄g im=(khan 3 pán poàⁿ) í-goā choân-pō͘ lóng sī chi̍t jī tuì chi̍t im lâi gîm.

## 漢羅（Ùi原文改寫）

雜錄

為主奉獻

1955.08 第800號 p.27-28

(周天來 作)

(羅馬 12:1)

1. 主耶穌--啊！數念你真正疼我，

受釘十架，攏是為我罪罫；

極大疼痛！世間攏無通比並,

我心感激，呵咾主無時停。

2. 主耶穌--啊！聖別我做你器具，

身軀，靈魂，以及一切所有；

對今以後，為你榮光的聖名，

甘願奉獻，趁你旨意來行。

3. 主耶穌--啊！真濟人猶毋捌你，

願你聖神，感化叫醒指示；

贊我逐位，好膽報揚主道理，

引chhoā眾人，信主同享福氣。

(阿門)。

附記：-若愛吟這首詩的人，請用真出名的音樂家Bēng Tek-sun (Felix Mendelssohn 1809-1847)所做的曲，就是讚美歌第14首的調來吟；總是逐節第一choā第一字的 「主」--字著牽兩音=(牽3板半)以外全部攏是一字對一音來吟。
