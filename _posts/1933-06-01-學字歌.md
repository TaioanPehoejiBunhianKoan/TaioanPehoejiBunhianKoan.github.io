---
title: "學字歌"
categories:
  - 詩
tags:
  - 柯維思 Koa Î-su
toc: true
toc_sticky: true
---

# o̍h-jī Koa

## 文獻資訊

| 項目 | 資料 |
|---|---|
| 作者 | 柯維思 Koa Î-su |
| 卷期 | 台灣教會公報/芥菜子 |
| 卷期 | 第579卷 |
| 日期 | 1933/6 |
| 頁數 | 29 |

## 白話字（原文數位化）

o̍h-jī Koa

Koa Î-su

1933.06, no. 579 (KCC, no. 89), pp. 29

Goá siá tām-po̍h hō͘ lia̍t-uī choè chham-khó:－

Thâu-pái kà in A I U

Tē-jī kà in E O O͘

Tē-saⁿ kà in M N NG

Tē-sì kà in B CH CHH

Tē-gō͘ kà in G H J

Tē-la̍k kà in K KH L

Tē-chhit kà in P PH S

Tē-poeh kà in T TH TS

(I-siōng 24 jī lóng ū).

Sūn-soà ke-thiⁿ DA (ダ) WA (ワ) YA (ヤ) Ha̍p-choè JI̍T TĀI ê kha-ná (カナ) iàu-kín ia̍h tio̍h kà 7 im.

(In-uī tē 2 im kap tē 6 im saⁿ-tâng).

A Á À AH Â Ā A̍H

ia̍h tio̍h soat-bêng "m" phīⁿ-im, koh-chài "TS"--jī thang bián-ēng.

Sì-im poeh-im tio̍h tàu "h." Bé-jī nā "m" tio̍h oāⁿ "p," bé-jī ná "n" tio̍h oān "t," bé-jī nā "ng" tio̍h oāⁿ "k" (Kan-ta m ng ka-kī ê sî, iû-goân sī tàu "h" nā-tiaⁿ).

Khí-thâu chhì-khoàⁿ A I M

A-Î Î-Á kap Í-Á

A-MÁ M̄-ÀI sng M̂-Á

A-ḿ  ÀI ÁM M̄-ÀI MĪ

Gín-ná M̄-ÀI sī ÀM-MÎ

In-uī A-MÁ ū MĀ I

I MIÀ A-MĪ ÀI MI IÂM

Chhī-tiûⁿ ê oē MÁI-MĀI MAH?

(āu-hō beh koh soà).

## 漢羅（Ùi原文改寫）

學字歌

柯維思

1933.06, no. 579 (KCC, no. 89), pp. 29

我寫淡薄予列位做參考：－

頭擺 教in　A　I　U

第二 教in　E　O　O͘

第三 教in　M　N　NG

第四 教in　B　CH　CHH

第五 教in　G　H　J

第六 教in　K　KH　L

第七 教in　P　PH　S

第八 教in　T　TH　TS

（以上24字攏有）。

順續加添DA (ダ) WA (ワ) YA (ヤ) 合做日台的kha-ná (カナ) 要緊亦著教7音。

（因為第2音佮第6音相同）。

A Á À AH Â Ā A̍H

亦著說明"m"鼻音， 閣再"TS"--字通免用。

四音八音著鬥"h"尾字若"m"著換"p"，尾字若"n"著換"t"， 尾字若"ng"著換"k"（干單m ng家己的時，猶原是鬥"h"若定）。

起頭試看　A　I　M

阿姨　姨啊　佮　椅仔

阿媽　毋愛　酸　梅仔

阿姆　愛　ÁM　毋愛　麵

囡仔　毋愛是暗暝

因為　阿媽　有　罵　伊

伊　名　阿麵　愛　麵　鹽

市場的話　賣覓麼？

（後號欲閣續）
