---
title: "台南福音書院"
categories:
  - 散文
tags:
  - 無lo̍h名
toc: true
toc_sticky: true
---

# Tâi-lâm Hok-im Chu-īⁿ

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會報 |
| 卷期 | 第370卷 |
| 日期 | 1916/1 |
| 頁數 | 4 |

## 白話字（原文數位化）

Tâi-lâm Hok-im Chu-īⁿ.

1916. 1, no. 370, pp. 4

Pún-hāu goân-pún in-uī beh khui-khoah Ki-tok-kàu lâi siat-li̍p--ê.

Tuì siat kàu taⁿ í-keng keng-koè saⁿ-cha̍p goā nî. Hiān-sî pún-tó kui Tè-kok koán-hat; kok siā-hoē toā-sè ê ha̍k-hāu pêⁿ-pêⁿ ū chè-ho̍k, chè-bō, kì-chiong, chò pîn-kì. Pè-hāu iā tit-tio̍h pâi-lia̍t tī ha̍k-hāu ê uī; eng-kai tio̍h o̍h ta̍k keng ha̍k-hāu ê chè-tō͘ chiah ha̍p-gî.

Taⁿ gí-tiāⁿ chè-bō, bō-téng khûn chi̍t-choā ê âng-hûn, bō-piⁿ khûn saⁿ-choā pe̍h-sûn; hia̍h-téng ê kì-chiong ēng pún-tô͘ chò uî-kì.

Chè-ho̍k, liú-á kap chhiú-ńg-kháu ê liú sī ēng pún-tô͘ chò hō. Hō͘ lia̍t-uī chu-kun khoàⁿ-kìⁿ chiū chai sī Hok-im Chu-īⁿ ê ha̍k-seng.

## 漢羅（Ùi原文改寫）

台南福音書院。

1916.1  no.370  pp.4

本校原本因為欲開闊基督教來設立--的。

對設到taⁿ已經經過三十外年。現時本島歸帝國管轄；各社會大細的學校平平有制服，制帽，記章，做憑據。敝校也得著排列佇學校的位；應該著學逐間學校的制度才合宜。

Taⁿ擬定制帽，帽頂蜷一逝的紅痕，帽邊蜷三逝白巡；額頂的記章用本圖做為記。

制服，鈕仔佮手ńg扣的鈕是用本圖做號。予列位諸君看見就知是福音書院的學生。
