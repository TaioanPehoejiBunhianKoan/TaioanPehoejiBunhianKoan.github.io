---
title: "耶穌來歷歌"
categories:
  - 詩
tags:
  - 卓恆利 Toh Hêng-lī
toc: true
toc_sticky: true
---

# Iâ-so͘ Lâi-le̍k-koa

## 文獻資訊

| 項目 | 資料 |
|---|---|
| 作者 | 卓恆利 Toh Hêng-lī |
| 卷期 | 台灣教會公報 |
| 卷期 | 第825號 |
| 日期 | 1957/9 |
| 頁數 | 19 |

## 白話字（原文數位化）

Iâ-so͘ Lâi-le̍k-koa

Iâ-so͘ chio ha̍k-seng

(Má-thài 4:18-22)

1957.09 tē 825 hō p.19-20

(Toh Hêng-lī)

1. Chú Iâ-so͘ tng hit-sî,

Kiâⁿ kàu Ka-lī-lī;

Khoàⁿ-kìⁿ ū lâng teh thó-hî,

Chiū-sī Pí-tek in hiaⁿ-tī.

2. Chú chiū kóng lâi toè goá,

Sú-bēng chin-chiàⁿ toā;

A-hiaⁿ Se-bûn miâ Pí-tek,

Thiaⁿ-tio̍h che oē chin kám-kek.

3. In sió-tī Au-tek-lia̍t,

Thiaⁿ-tio̍h iā chin jia̍t;

Nn̄g-lâng chiū pàng in ê bāng,

Suî-sî toè Chú khì chio lâng.

4. Chú tuì chia koh chìn-chêng,

Koh chio sin ha̍k-seng;

Khoàⁿ-kìⁿ Ngá-kok kap Iok-hān,

Kap in lāu-pē teh pó͘-bāng.

5. Chú chiū kóng lâi toè goá,

Mî-ji̍t kap goá toà;

Nn̄g-lâng liâm-piⁿ lī-khui chûn,

Suî-sî peh-khí chiū chhin-kūn.

6. Chú Iâ-so͘ chio ha̍k-seng,

Kè-kiōng cha̍p-jī teng;

Má-thài cha̍p-chiuⁿ ê Sèng-keng,

Lāi-bīn lâng-miâ lóng kì-bêng.

## 漢羅（Ùi原文改寫）

耶穌來歷歌

耶穌招學生

(馬太4:18-22)

1957.09 第825號 p.19-20

(卓恆利)

1. 主耶穌當彼時，

行到加利利；

看見有人teh討魚，

就是彼得in兄弟。

2. 主就講來綴我，

使命真正大；

A兄西門名彼得，

聽著這話真感激。

3. In小弟安德烈，

聽著也真熱；

兩人就放in的網，

隨時綴主去招人。

4. 主對遮閣進前，

閣招新學生；

看見雅各佮約翰，

佮in老父teh補網。

5. 主就講來綴我，

暝日佮我蹛；

兩人連鞭離開船，

隨時peh起就親近。

6. 主耶穌招學生，

計共十二丁；

馬太十章的聖經，

內面人名攏記明。
