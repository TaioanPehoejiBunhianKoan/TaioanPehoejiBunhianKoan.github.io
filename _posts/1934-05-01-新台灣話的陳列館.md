---
title: "新台灣話的陳列館"
categories:
  - 散文
tags:
  - 林茂生 Lîm Bō͘-seng
toc: true
toc_sticky: true
---

# Sin Tâi-oân oē ê Tîn-lia̍t-koán

## 文獻資訊

| 項目 | 資料 |
|---|---|
| 作者 | 林茂生 Lîm Bō͘-seng |
| 卷期 | 台灣教會公報 |
| 卷期 | 第590卷 |
| 日期 | 1934/5 |
| 頁數 | 9 |

## 白話字（原文數位化）

Sin Tâi-oân-oē ê Tîn-lia̍t-koán

(Lîm Bō͘-seng)

1934. 5, no. 590, pp. 9

Bí-boán (美滿): Suí koh oân-boán. Chit kù oē, m̄-sī tuì Kok-gú lâi; sī tuì Bîn-kok thoân-ji̍p--ê. Bûn-lē: ǹg-bāng in ē chhòng-chō chi̍t ê bí-boán ê ka-têng ( = Karera ga risoteki katei wo tsukuraren koto wo inori masu = We hope they will create an ideal home). Gú-goân sī tuì Hàn-bûn chhut, khoàⁿ [李俊民雨詩]一犁雖美滿, 猶恨不當春.

Bí-su̍t (美術): Piáu-hiān suí ê gē-su̍t, chhin-chhiūⁿ oē-hoē, tiau-khek hit chi̍t khoán. Tuì Kok-gú ê bijutsu lâi; kap Eng-gú ê fine arts siong-tong. Hok-ha̍p bêng-sû: Bí-su̍t ha̍k-hāu ( = bijutsu gakko = an art school) ; bí-su̍t tián-lám-hoē ( = bijutsu tenrankai = an art exhibition); bí-su̍t-ka ( = bijutsuka = an artist); bi-su̍t-phín ( = bijutsuhin = an art gallery). Bîn-kok iû-goân ū teh thong-hêng.

Bōng-oán-kiàⁿ (望遠鏡): Chi̍t khoán ū kiàⁿ ê khì-kū, ēng chò khoàⁿ jiok-gán só͘ khoàⁿ bē tio̍h ê mi̍h; sio̍k chheng chhian-lí-kiàⁿ. Tuì Kok-gú ê boyenkyo lâi; kap Eng-gú ê telescope siong-tong. Bîn-kok iû-goân ū teh thong-hêng; chi̍t miâ kiò-chò kui-thian-kiàⁿ (窺天鏡).

Bō͘-chi̍p (募集): Sì-koè chio lâng lâi chò bó͘ chân tāi-chì. Tuì Kok-gú ê boshu lâi; kap Eng-gú ê collection siong-tong. Bûn-lē: Ha̍k-hāu teh bō͘-chip sin ê ha̍k-seng ( = Gakko wa seito wo boshu shite iru = The school is inviting new students). Tè 1-seng teh bō͘-chi̍p kià-hū (kì-hū) kim beh khí Ngāu-san-oân ( = Tailor Hakase wa Gakuzanyen wo tateru tame ni kifukin wo boshu shite orareru = Dr Tailor is raising a subscription for establishing a leprosy colony). Bîn-kok iû-goân ū teh thong-hêng.

Mō͘-hiám (冐險): Káⁿ chò guî-hiám ê tāi-chì; chū-lâi sio̍k-chheng chia̍h-hiám-chháu. Tuì Kok-gú ê boken lâi; kap Eng-gú ê venture, adventure, risk siong-tong. Bûn-lē: Lí chin káⁿ mō͘-hiám ( = Yoku boken wo yatta mon da na! = What a venture yo͘ have made! ) Bîn-kok iā ū teh ēng.

Hông-hāi (妨害): Chó͘-tòng pa̍t lâng ê sū ê chìn-hêng. Tuì Kok-gú ê bogai lâi; kap Eng-gú ê to interfere with, to disturb siong-tong. Bûn-lē: M̄ thang hông-hāi lâng ê an-bîn ( = Hito no anmin wo bogai suru na = Don't distub yo͘r neighbo͘r's repose). Bîn-kok iā ū teh ēng.

Pia̍t-būn-tê (別問題): Pa̍t-hāng tiā-chì, kap chit-sî só͘ teh kóng ê sū bô choân-jiân saⁿ-tâng. Tuì Kok-gú ê betsumondai lâi; kap Eng-gú ê another thing siong-tong. Bûn-lē: Chit-ê sī pia̍t-būn-tê ( = Kore wa betsumondai da = This falls under another head). Bîn-kok chhin-chhiūⁿ bô teh thong-hêng chit-kù oē.

Pông-thèng (傍聽): Khì chhut-se̍k lâi thiaⁿ lâng ián-soat, káng-gī, chhài-phoàⁿ á-sī gī-lūn tāi-chì. Tuì Kok-gú ê bocho lâi; kap Eng-gú ê audience, attendance siong-tong. Bûn-lē: Chit ê chhâi-phoàⁿ m̄-chún lâng khì pông-thèng ( = Kono saiban wan bocho wo kinshi shite iru = The co͘rt sat with closed doors). Bîn-kok iû-goân ū teh ēng. Hok-ha̍p bêng-sû: pông-thèng-jîn ( = bochojîn = the audience); pông-thèng-se̍k ( = bochoseki = the gallery); pông-thèng-koàn á-sī pông-thèng-kǹg ( = bochoken = admission-ticket); pông-thèng-seng ( = bochosei = an o͘tside student).

## 漢羅（Ùi原文改寫）

新台灣話的陳列館

(林茂生)

1934.5，no.590，pp.9

Bí-boán (美滿)：媠閣完滿。這句話，毋是對國語來；是對民國傳入--的。文例：向望in會創造一个美滿的家庭( = Karera ga risoteki katei wo tsukuraren koto wo inori masu = We hope they will create an ideal home)。語源是對漢文出，看[李俊民雨詩]一犁雖美滿，猶恨不當春。

Bí-su̍t (美術)：表現个的藝術，親像畫花，雕刻彼一款。對國語的bijutsu來；佮英語的fine arts相當。複合名詞：美術學校 ( = bijutsu gakko = an art school) ；美術展覽會 ( = bijutsu tenrankai = an art exhibition)；美術家( = bijutsuka = an artist)；美術品 ( = bijutsuhin = an art gallery)。民國猶原有teh通行。

Bōng-oán-kiàⁿ (望遠鏡)：一款有鏡的器具，用做看肉眼所看袂著的物；俗稱千里鏡。對國語的boyenkyo來；佮英語的telescope相當。民國猶原有teh通行；一名叫做kui-thian-kiàⁿ (窺天鏡)。

Bō͘-chi̍p (募集)：四界招人來做某層代誌。對國語的boshu來；佮英語的collection相當。文例：學校teh募集新的學生( = Gakko wa seito wo boshu shite iru = The school is inviting new students)。綴醫生teh募集寄付(記付)金欲起樂山園( = Tailor Hakase wa Gakuzanyen wo tateru tame ni kifukin wo boshu shite orareru = Dr Tailor is raising a subscription for establishing a leprosy colony)。民國猶原有teh通行。

Mō͘-hiám (冐險)：敢做危險的代誌；自來俗稱食險草。對國語的boken來；佮英語的venture，adventure，risk相當。文例：你真敢冒險( = Yoku boken wo yatta mon da na！= What a venture yo͘ have made！)民國也有teh用。

Hông-hāi(妨害)：阻擋別人的事的進行。對國語的bogai來；佮英語的to interfere with, to disturb相當。文例：毋通妨害人的安眠( = Hito no anmin wo bogai suru na = Don't distub yo͘r neighbo͘r's repose)。民國也有teh用。

Pia̍t-būn-tê (別問題)：別項代誌，佮這時所teh講的事無全然相同。對國語的betsumondai來；佮英語的another thing相當。文例：這个是別問題( = Kore wa betsumondai da = This falls under another head)。民國親像無teh通行這句話。

Pông-thèng (傍聽)：去出席來聽人演說，講義，裁判抑是議論代誌。對國語的bocho來；佮英語的audience，attendance相當。文例：這个裁判毋准人去傍聽 ( = Kono saiban wan bocho wo kinshi shite iru = The co͘rt sat with closed doors)。民國猶原有teh用。複合名詞：傍聽人( = bochojîn = the audience)；傍聽席( = bochoseki = the gallery)；傍聽券抑是傍聽卷 ( = bochoken = admission-ticket)；傍聽生( = bochosei = an o͘tside student)。
