---
title: "追悼會的詩"
categories:
  - 詩
tags:
  - 周天來 Chiu Thian-lâi
toc: true
toc_sticky: true
---

# Tui-tō-hoē ê Si

## 文獻資訊

| 項目 | 資料 |
|---|---|
| 作者 | 周天來 Chiu Thian-lâi |
| 卷期 | 台灣教會公報 |
| 卷期 | 第912期 |
| 日期 | 1963/6 |
| 頁數 | 7 |

## 白話字（原文數位化）

Tui-tō-hoē ê Si

Chiu Thian-lâi

1963.06.15  P.7

(Khé-sī-lio̍k 14:13)

T.L. Chiu 1960 Henri F. Hemy 1865.

1. Siàu-liām kè-khì chhin-lâng pêng-iú,

Sim boē kìm-tit pi-siong iu-chhiû;

Tī Chú lāi-bīn tāi-ke chhin-bi̍t,

Saⁿ-kap kau-poê ēng sim sêng-si̍t;

Chóng-sī hiān-chāi lī-pia̍t lán khì,

Lêng-hûn tiàm tī Kiù-chú sin-piⁿ.

2. Sìn Chú ê lâng, mi̍h-sái hoân-ló,

In-uī Kiù-chú sī lán só͘ khò;

Bô-lūn sí, oa̍h, lóng ū pêng-an,

Hióng-siū un-tián, hok-khì bô hān;

Lêng-hûn lī sin thoat-chhut khó͘-hái,

Chìn-ji̍p bêng-kiong êng-kng só͘-chāi.

3. Siàu-liām kè-khì Chú ê sèng-tô͘,

Jia̍t-sim thiàⁿ Chú, kiâⁿ thiⁿ ê lō͘;

Chun-thàn tō-lí, pò-iông Chú miâ,

Kan-chèng hok-im, hó-táⁿ bô kiaⁿ;

Khoàⁿ in só͘ kiâⁿ, tī toē-bīn-chiūⁿ,

Si̍t-chāi choè lán chin hó bô͘-iūⁿ.

4. Taⁿ lán tāi-ke tio̍h siū an-uì,

Gióng-bōng Kiù-chú thang tit un-huī;

Khò I chiah ū éng-oa̍h ǹg-bāng,

It-seng tè Chú m̄-sī khang-khang;

Bô kú tāi-ke lóng beh saⁿ-kìⁿ,

Eńg-oán an-hio̍h, khoài-lo̍k tī thiⁿ.

A-men.

## 漢羅（Ùi原文改寫）

追悼會的詩

T.L. 周 1960 Henri F. Hemy 1865.

1. 數念過去親人朋友，

心袂禁得悲傷憂愁；

佇主內面大家親密，

相佮交陪用心誠實；

總是現在離別咱去，

靈魂踮佇救主身邊。

2.信主的人，mih使煩惱，

因為救主是咱所靠；

無論死，活，攏有平安，

享受恩典，福氣無限；

靈魂離身脫出苦海，

進入明光榮光所在。

3.數念過去主的聖徒，

熱心疼主，行天 的路;

遵趁道理，報揚主名，

干證福音，好膽無驚；

看in所行，佇地面上，

實在做咱真好模樣。

4. Taⁿ咱大家著受安慰，

仰望救主通得恩惠;

靠伊才有永活向望，

一生綴主毋是空空；

無久大家攏beh相見，

永遠安歇，快樂佇天。

A-men.
