---
title: "聖誕的意義"
categories:
  - 散文
tags:
  - 柯設偕 Koa Siat-kai
toc: true
toc_sticky: true
---

# Sèng-tān ê ì-gī

## 文獻資訊

| 項目 | 資料 |
|---|---|
| 作者 | 柯設偕 Koa Siat-kai |
| 卷期 | 台灣教會公報 |
| 卷期 | 第840號 |
| 日期 | 1958/12 |
| 頁數 | 8 |

## 白話字（原文數位化）

Sèng-tān ê ì-gī

Koa Siat-kai

1958年12月840期        8-9

Sèng-tān ê ì-gī:

1. Tuì Siōng-tè ê hong-bīn lâi kóng: Sī siúⁿ-sù I ê to̍k-siⁿ Kiáⁿ.

"In-uī Siōng-tè chiong to̍k-siⁿ ê Kiâⁿ siúⁿ-sù sè-kan, hō͘ kìⁿ-nā sìn. I ê lâng boē tîm- lûn, oē tit-tio̍h éng oa̍h; I thiàⁿ sè-kan kàu án-ni(Iok-hān 3:16)"

2.      Tuì Iâ-so͘ Ki-tok ê hong-bīn lâi kóng: Sī I pàng-sak thiⁿ-téng ê

êng-hoâ, chiâⁿ-choè iô-po̍k, sūn-ho̍k kàu sí tī si̍p-jī-kè.

"I(Iâ-so͘ Ki-tok) pún ū Siōng-tè ê hêng-chōng, bô lia̍h kap Siōng-tè pîⁿ-téng choè só͘ tio̍h chip-siú ê, hoán-tńg piàⁿ-khang ka-kī, chhú lô͘-po̍k ê hêng-chōng, chiâⁿ-choè lâng ê iūⁿ-siùⁿ; í-keng ū chhin-chhiūⁿ lâng ê khoán-sit, chiū khut ka-kī , sūn-ho̍k kàu tī sí, sīm-chì sí tī si̍p-jī-kè"(Hui-li̍p-pí 2:5-8).

3.      Tuì sè-kan lâng ê hong-bīn lâi kóng:

Sī Siōng-tè í-keng uī-tio̍h sè-kan lâng pī-pān chi̍t uī Kiù-chú.

"Thiⁿ-sài kā in kóng, Bo̍h-tit kiaⁿ; in-uī goá pò lín toā hoaⁿ-hí ê hó siau-sit, hō͘ peh-sìⁿ lóng ū hūn; in-uī kin-á-ji̍t tī Tāi-pi̍t ê siâⁿ í-keng uī-tio̍h lín siⁿ chi̍t ê chín-kiù ê, chiū-sī Chú Ki-tok"( Lō͘-ka 2:10,11).

iā chham-khoàⁿ I-sài-a 53:6

4.      Tuì lí ê hong-bīn lâi kóng:

Sī Siōng-tè ēng éng-oán-oa̍h choè lé-mi̍h siúⁿ-sù lí.

" Kìⁿ-nā chiap-la̍p I ê, chiū-sī sìn I ê miâ ê lâng. I chiū siúⁿ-sù in ū koân, chiâⁿ-chò Siōng-tè ê kiáⁿ-jî(Iok-hān 1:12)"

iā chham-khoàⁿ Lô-má 6:23),

Hū-kì:

Tī Sèng-tān choeh hit ji̍t á-sī chêng āu , sī chin hó ki-hoē thang thoân hok-im.

(Kin-nî Sèng-tān choeh sī lé-pài sì, hit ê chêng, āu ê lé-pài-ji̍t sī 21,28 ji̍t, te̍k-pia̍t tī chit ê tiong-kan chin hó ki-hoē thang pó-thoân hok-im.)

Nā-sī chiong hok-im toaⁿ-tiuⁿ (pò͘-tō-toaⁿ), á-sī ū ìn Sèng-keng chat ê Sèng-tān kha̍h-phìⁿ pun hō͘ lâng, oē choè chin hó ê thoân-pò hok-im ê kang.

## 漢羅（Ùi原文改寫）

聖誕的意義

柯設偕

1958年12月840期        8-9

聖誕的意義：

1、對上帝的方面來講：是賞賜伊的獨生囝。

「因為上帝將獨生的行賞賜世間，予見若信。伊的人袂沉淪，會得著永活；伊疼世間到按呢(約翰3：16)」

2、對耶穌基督的方面來講：是伊放sak 天頂的榮華，成做奴僕，順服到死佇十字架。

「伊(耶穌基督)本有上帝的形狀，無掠佮上帝平等做所著執守的，反轉piàⁿ空家己，取奴僕的形狀，成做人的樣相；已經有親像人的款式，就khut家己，順服到佇死，甚至死佇十字架」(腓立比2：5-8)。

3、對世間人的方面來講：

是上帝已經為著世間人備辦一位救主。

「天使共 in講，莫得驚；因為我報恁大歡喜的好消息，予百姓攏有份；因為今仔日佇大衛的城已經為著恁生一个拯救的，就是主基督」(路加2：10，11)。

也參看伊賽亞 53：6

4、對你的方面來講：

是上帝用永遠活做禮物賞賜你。

「見若接納伊的，就是信伊的名的人。伊就賞賜in有權，成做上帝的囝兒(約翰1：12)」

也參看羅馬 6：23)，

附記：

佇聖誕節彼日抑是前後，是真好機會通傳福音。

(今年聖誕節是禮拜四，彼个前、後的禮拜日是21、28日，特別佇這个中間真好機會通報佈傳福音。)

若是將福音單張(佈道單)，抑是有應聖經節的聖誕卡片分予人，會做真好的傳報福音的工。
