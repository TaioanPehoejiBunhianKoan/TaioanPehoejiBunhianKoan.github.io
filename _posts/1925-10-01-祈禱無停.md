---
title: "祈禱無停"
categories:
  - 詩
tags:
  - 陳清忠 Tân Chheng-tiong 
toc: true
toc_sticky: true
---

# KÎ-TÓ BÔ-THÊNG

## 文獻資訊

| 項目 | 資料 |
|---|---|
| 作者 | 陳清忠 Tân Chheng-tiong  |
| 卷期 | 芥菜子 |
| 卷期 | 第 2 號 |
| 日期 | 1925/10 |
| 頁數 | 4 |

## 白話字（原文數位化）

‘KÎ-TÓ BÔ-THÊNG'

"Tio̍h kî-tó bô soah". Thiap-sat-lô-nî-ka (1) 5:17.

E.R.W Edna. R. worrell.

（五線譜）

1. Kî-tó bô thêng! Siōng-tè kūn-oá;

Kî-tó bô thêng! I beh thiaⁿ goá;

Siōng-tè èng-ún, ta̍k-hāng ún-tàng;

Kî-tó bô thêng! I beh ìn lán.

2. Kî-tó bô thêng! Lí só͘ khiàm-ēng;

Kî-tó bô thêng! I beh chàn-sêng;

Lí só͘ iau-kiû, Siōng-tè hoaⁿ-hí;

Kî-tó bô thêng! I beh hō͘ lí.

3. Kî-tó bô thêng! Hoān-choē ê sî;

Kî-tó bô thêng! ēng hó iâⁿ--i;

Iâ-so͘ goân-pún, iā bat siū-chhì;

Kî-tó bô thêng! I beh khan lí.

4. Kî-tó bô thêng! Siong-pi ê sî.

Kî-tó bô thêng! I tháu-pàng lí;

Kan-khó͘ boē-oē moâ-kè Siōng-tè;

Kî-tó bô thêng! I chhòng hó-sè.

5. Kî-tó bô thêng! Sìn-gióng khah chhim;

Kî-tó bô thêng! iā tio̍h choan-sim;

Chhim-sìn siau-bia̍t só͘ ū hoân-ló;

Kî-tó bô thêng! Pek-chhiat kî-tó!

## 漢羅（Ùi原文改寫）

「祈禱無停」

「著祈禱無soah」。帖撒羅尼迦（1）5:17.

E.R.W Edna. R. worrell.

（五線譜）

1. 祈禱無停！上帝近倚；

祈禱無停！伊欲聽我；

上帝應允，逐項穩當；

祈禱無停！伊欲應咱。

2.祈禱無停！你所欠用；

祈禱無停！伊欲贊成；

你所要求，上帝歡喜；

祈禱無停！伊欲予你。

3.祈禱無停！犯罪ê時；

祈禱無停！用好贏--伊；

耶穌原本，也捌受試；

祈禱無停！伊欲牽你。

4.祈禱無停！傷悲ê時。

祈禱無停！伊tháu放你；

艱苦袂會瞞過上帝；

祈禱無停！伊創好勢。

5.祈禱無停！信仰khah深；

祈禱無停！也著專心；

深信消滅所有煩惱；

祈禱無停！迫切祈禱！
