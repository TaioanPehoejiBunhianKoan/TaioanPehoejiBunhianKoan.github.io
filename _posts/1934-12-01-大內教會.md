---
title: "大內教會"
categories:
  - 散文
tags:
  - 無lo̍h名
toc: true
toc_sticky: true
---

# Toā-lāi Kàu-hoē

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第597卷 |
| 日期 | 1934/12 |
| 頁數 | 17-18 |

## 白話字（原文數位化）

Toā-lāi Kàu-hoē

1934. 12, no. 597, pp. 17-18

Lāi-chng ê lâng put-chí him-bō͘ tō-lí, it-poaⁿ ê lâng chin ū lí-kái. Hiān-sî lán ê Soat-kàu-só͘ sī tuì Cho͘-ha̍p-tiúⁿ Iûⁿ Hûn-siông Sian-siⁿ, bû-liāu chioh lán ēng; iā lú thoân-tō-tō[sic.] ê siok-sià iā sī tuì chhù-chú Lîm Chheng-tiong kun bû-liāu chioh lán ēng, si̍t-chāi tio̍h toā-toā kám-siā Thiⁿ-pē kap kā in jī-uī seh-siā.

Hiān-chāi muí lé-pài ê chhut-se̍k ū 40 goā miâ; tī hiu-hā tiong ū chhiáⁿ Sîn-ha̍k-seng Chiong Bō͘-sêng kun kap Gô͘ Tek-goân kun lâi chò kang, khui Hā-kî ha̍k-hāu, muí-ji̍t oá 50 ê gín-ná lâi tha̍k-chheh, sêng-chek put-chí hó.

Tuì 10 goe̍h 23 kàu 25 hō, tī chhī-tiûⁿ-piⁿ ū khui Pò͘-tō-hoē, chng-bîn chin chàn-chō͘, put-chí sok-chēng lâi thiaⁿ, sui-jiân sī kàu boé, iáu ū 50 goā lâng teh thiaⁿ. Chit pang tī Toā-lāi hong-bīn pò͘-tō 3 àm, kóng 5 hoê, thèng-chiòng ū 530 ê.

Chit pang ê pò͘-tō-hoē, ū siū-tio̍h Iûⁿ Hûn-siông Sian-siⁿ, Tân Kim-póng Sian-siⁿ kap Koeh Thian-in Sian-siⁿ, in chin toā ê hō͘-thāi, í-ki̍p hoē-lāi hoē-goā ê pêng-iú chin toā ê oān-chō͘, tì-ì kā in seh-siā kap kiû Siōng-tè si-un sù-hok.

## 漢羅（Ùi原文改寫）

大內教會

1934.12，no.597，pp.17-18

內庄的人不止欣慕道理，一般的人真有理解。現時咱的說教所是對組合長楊雲祥先生，無料借咱用；也女傳道的宿舍也是對厝主林清中君無料借咱用，實在著大大感謝天爸佮共in二位說謝。

現在每禮拜的出席有40外名；佇麾下中有請神學生將Bō͘-sêng君佮吳德元君來做工，開夏期學校，每日倚50个囡仔來讀冊，成績不止好。

對10月23到25號，佇市場邊有開佈道會，庄民真贊助，不止肅靜來聽，雖然是到尾，猶有50外人teh聽。這幫佇大內方面佈道3暗，講5回，聽眾有530个。

這幫的佈道會，有受著楊雲祥先生，陳金榜先生佮郭天恩先生，in真大的厚待，以及會內會外的朋友真大的援助，致意共in說謝佮求上帝施恩賜福。
