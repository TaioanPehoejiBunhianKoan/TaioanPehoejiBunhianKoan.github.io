---
title: "數念趙Tin先生"
categories:
  - 散文
tags:
  - 吳德元 Gô͘ Tek-goân
toc: true
toc_sticky: true
---

# Siàu-liām Tiō Tin Sian-siⁿ

## 文獻資訊

| 項目 | 資料 |
|---|---|
| 作者 | 吳德元 Gô͘ Tek-goân |
| 卷期 | 台灣教會公報 |
| 卷期 | 第879號 |
| 日期 | 1962/2 |
| 頁數 | 17 |

## 白話字（原文數位化）

Siàu-liām Tiō Tin Sian-siⁿ

Gô͘ Tek-goân

1962/2/1   879 kî  17

Chò lâng koáⁿ-giân, sêng-si̍t, un-jiû, hō͘ chèng ha̍k-seng chun-kèng ê hó lāu-su Tiō Sian-siⁿ, tuì kám-mō͘ ín hì-iām, koh seⁿ hì-eng lâi koè-sì, goán Toā-tō͘ kàu-hoē tāi-ke chin m̄-kam.

I bat siū thài-pó ha̍k-seng si̍p-kek,tì-kàu ji̍p-īⁿ tī-liâu, tông-sū hùn-khài kiò I tio̍h pò tong-kio̍k lâi chhú-hun i, chóng-sī i m̄, kóng;nā án-ni hit ê ha̍k-seng ê chiân-tô͘ sī siū toān-choa̍t, goá beh sià-bián i ,in-uī Chú ū sià-bián goá, iā ài goá án-ni sià-bián lâng.

## 漢羅（Ùi原文改寫）

數念趙Tin先生

吳德元

1962/2/1  879期 17

做人寡言，誠實，溫柔，予眾學生尊敬ê好老師趙先生，對感冒引肺炎，閣生肺癰來過世，阮大肚教會大家真毋甘。

伊捌受太保學生襲擊，致到入院治療，同事憤慨叫伊著報當局來處分伊，總是伊毋，講;若按呢hit-ê學生ê前途是受斷絕，我beh赦免伊，因為主有赦免我，也愛我按呢赦免人。
