---
title: "耶穌佮尼哥底母"
categories:
  - 詩
tags:
  - 章王由 Chiong Ông-iû
toc: true
toc_sticky: true
---

# Iâ-so͘ kap Nî-ko-tí-bú

## 文獻資訊

| 項目 | 資料 |
|---|---|
| 作者 | 章王由 Chiong Ông-iû |
| 卷期 | 台灣教會報/芥菜子 |
| 卷期 | 第569期 |
| 日期 | 1932/8 |
| 頁數 | 28 |

## 白話字（原文數位化）

Iâ-so͘ kap Nî-ko-tí-bú

1932.8 tē 569 koàn, Koà-chhài-chí 79 hō, p.28

(Chiong Ông-iû choè)

（Tiāu ēng "Guide", chok-khek-chiá sī M. M. Wells）.

1.Ū chi̍t àm-mî Nî-ko-tí-bú,

Choan-kang lâi kàu Iâ-so͘ kuì-hú;

Sêng-jīn I sī tuì Siōng-tè lâi,

Ū koân-lêng thang kiù sè-kài;

Iâ-so͘ kóng lâng bô têng-thâu-siⁿ,

Siōng-tè ê kok chiū boē khoàⁿ-kìⁿ.

2.Nî-ko-tí-bú boē-oē lí-kái,

Lia̍h choè tio̍h koh ji̍p bú-thai-lāi;

Chú kóng nā tuì Sîn lâi siⁿ,

Chiū Siōng-tè kok chiah oē khoàⁿ-kìⁿ;

ài ji̍p Siōng-tè kok lâi hoaⁿ-hí,

Tio̍h chun-thàn Kiù-chú ê kà-sī.

3.Chú sui-bóng phì-jū toē chiūⁿ sū,

iáu-kú ū lâng m̄-chai ì-sù;

Só͘-í nā kóng thiⁿ-téng ê tāi,

Chiū koh-khah choē lâng boē-oē chai ;

Mô͘-se kú-khí choâ tī khòng-iá,

Chiū-sī piáu-bêng Chhú ê sîn-jiah.

4.Siōng-tè siúⁿ-sù to̍k-siⁿ ê Kiáⁿ,

Kàng-seng choè lâng che sī ū iáⁿ;

Ū sìn ê lâng m̄-bián tîm-lûn,

Iâ-so͘ beh chín-kiù i lêng-hûn;

Thiⁿ Pē chin thiàⁿ-thàng lán jîn-luī,

Tio̍h chhut toā siaⁿ o-ló pài-kuī.

## 漢羅（Ùi原文改寫）

耶穌佮尼哥底母

1932.8 第569卷，芥菜子79號，p.28

（章王由　做）

（調用「Guide」，作曲者是M. M. Wells）

1.有一暗暝尼哥底母，

專工來到耶穌貴府；

承認伊是對上帝來，

有權能通救世界；

耶穌講人無重頭生，

上帝的國就袂看見。

2.尼哥底母袂會理解，

掠做著閣入母胎內；

主講若對神來生，

就上帝國才會看見；

愛入上帝國來歡喜，

著尊趁救主的教示。

3.主雖罔譬喻地上事，

猶過有人毋知意思；

所以若講天頂的事，

就閣較濟人袂會知；

摩西舉起蛇佇曠野，

就是表明主的神蹟。

4.上帝賞賜獨生的子，

降生做人這是有影；

有信的人毋免沈淪，

耶穌欲拯救伊靈魂；

天父真疼痛咱人類，

著出大聲呵咾拜跪。
