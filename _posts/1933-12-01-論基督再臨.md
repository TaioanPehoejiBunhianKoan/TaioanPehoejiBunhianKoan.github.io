---
title: "論基督再臨"
categories:
  - 散文
tags:
  - 陳明清 Tân Bêng-chheng
toc: true
toc_sticky: true
---

# Lūn Ki-tok Chài-lîm

## 文獻資訊

| 項目 | 資料 |
|---|---|
| 作者 | 陳明清 Tân Bêng-chheng |
| 卷期 | 台灣教會公報 |
| 卷期 | 第585卷 |
| 日期 | 1933/12 |
| 頁數 | 12 |

## 白話字（原文數位化）

Lūn Ki-tok Chài-lîm

Tân Bêng-chheng

1933.12 (Tē 585 Koàn)  P.12

V. Chài-lîm ê tô͘-kái

A.  Sèng-tô͘ beh tī Ki-tok ê tâi-chêng lâi siū pò-siúⁿ ê sím-phoàⁿ. Chit ê sím-phoàⁿ m̄-sī koan-hē choē-ok ê sím-phoàⁿ; in-uī ū choē ê lâng í-keng bē thang kàu tī-hia (Lô 14:10-13 ; I Lîm 3:14, 15,4:3-5; II Lîm 5:8-1-1; Hān 3:18).

B. Thang hióng-siū Iûⁿ-ko hun-in ê iân-sia̍h (Khé 19:8 ; Hut 5:25-27, 32 ; Thài 22:1-14.25: 1-13; II Lîm 11:2;Thài 26:29; I Lîm 11:26; Chhòng 2:20-24. 23 chiuⁿ).

C. Ai hō͘ sèng-tô͘ tiàm tī khong-tiong lâi siám-pī toā kan-lân sî-tāi ê hoān-lān, chhin-chhiūⁿ Í-lok siū chiap-la̍p lâi siám-pī toā-chuí (Lâi 11:5; Chhòng 5:24).

D. Ki-tok ài kap I só͘ thiàⁿ ê sèng-tô͘ chò-hoé chē hûn ēng êng-kng lâi lîm-kàu chit ê tē-chiūⁿ.

9. Chí toā kan-lân sî-tāi. Chit ê sî-tāi, tāi-khài ū 7 nî kú, tī hit tiong-kan , sèng-tô͘ kap Ki-tok chò-hoé tī khong-tiong ;só͘-í bô hūn-tio̍h chit ê sî-tāi. Ké Ki-tok beh tī chit ê sî-tāi lâi chhut-hiān (Tān 12:1,9:27; Thài 24:21,22,13:14 ;II Thiap 2;1-5 ; Iâ 30:7 ; Lō͘ 21:25, 26 ;Khé 6:15-17).

10. Chí Ki-tok kap sèng-tô͘ ê hián-hiān, chiū-sī Ki-tok chhoā chèng sèng-tô͘ kap Thiⁿ-sài tuì khong-tiong lâi lîm-kàu tē-chiūⁿ, beh lâi biat-bô Sat-tàn kap sím-phoàⁿ chèng-lâng, soà kiàn-siat Chheng-nî Ông-kok (Se 3:4 ; I Thiap 3:13; Hēng 1:11; Sin 33:2; Sat-ka 14:4, 5 ; Thài 16:27. 24:29,30).

11. Chí Ki-tok beh sím-phoàⁿ tē-chiūⁿ ê bān peh-sèⁿ (oa̍h-lâng nā-tiāⁿ) (Thài 25:31-46, 19:28; Hēng 10 :42; I Pí 4:5).

12  Chí toā kan-lân sî-tāi, sûn-kàu ê sèng-tô͘ beh tī hit-sî lâi koh-oa̍h. Thâu-chit pái ê koh-oa̍h kàu-chia chheng-chhó (Khé 20:4-6).

13. Chí Sat-tàn tī Chheng-nî Ông-kok ê tiong-kan só͘ beh siū hiat-lo̍h lâi koaiⁿ-ba̍t ê só͘-chāi, chiū-sī ‘'Chhim-ian''(bô té kheⁿ). Sat-tàn beh siū koaiⁿ-bat tī-hia chi̍t chheng nî kú (Khé 20 :1-3).

14. Chí Chheng-nî Ông-kok sî-tāi (Khé 5:10,20 :4; II Thê 2:12 ; Sài 2:2-5 , 11:1-12, 25:6-9,65 :18-25; Bí-ka 4:1-4 ; Hoàn : 14-20; Sat-ka 8:3-8,20-23,14:16-21; Kiat 34:23,24,36:24-28,37:23-27,Lô 11:15-27,14:16).

15. Chí Sat-tàn beh chiām-sî siū tháu-pàng, tì-kàu koh bê-he̍k lia̍t-pang, kàu-boé i ê ūn-miā cháiⁿ-iūⁿ?(Khé 20:7-10).

16. Chí bô tit-tio̍h kiù ê sí-lâng (m̄-sī sèng-tô͘) beh koh-oa̍h lâi siū sím-phoàⁿ (Khé 20 :11-15); Hān 5:29 ; Tàn 12:2)

17. Chí téng-bīn(16) só͘ siá koh-oa̍h ê lâng beh siū ê toā sím-phoàⁿ (Khé 20:11-15; I Lîm 15:26).

18. Chí Sin ê thiⁿ, Sin ê tē, chit ê sī Chheng-nî Ông-kok liáu-āu,só͘ beh chhut-hiān lâi chò sèng-tô͘ ê khiā-ke--ê (Khé 21:1; Hut 2:7 ; Sài 65:17; II Pí 3:13).

19.Chí Sin ê Iâ-lô͘-sat-léng. Hit ê khoán-sit chiáⁿ-iūⁿ ,tī Khé 21:2-27 ū kì siông-sè.

20. Chí Sat-tàn choè-āu ê ūn-miā, chiū-sī chí só͘ beh siū hêng-hoa̍t ê só͘-chāi, chiū-sī ‘'Hoé kap jiû-n̂g ê ô͘,'' tī-hia siū hêng-hoa̍t tāi-tāi bôchīn ( Khé 20 :10).

## 漢羅（Ùi原文改寫）

論基督再臨

陳明清

1933.12 (第585卷)  p.12

V、再臨的圖解

A.聖徒欲佇基督的台前來受報賞的審判。這个審判毋是關係罪惡的審判；因為有罪的人已經袂通到佇遐(羅14：10-13 ；I林3：14，15，4：3-5；II 林5：8-1-1；翰 3：18)。

B.通享受羊羔婚姻的筵席(啟19：8 ；弗5：25-27，32 ；太22：1-14。25：1-13；II 林11：2；太26：29；I林11：26；創2：20-24。23章)。

C.愛予聖徒踮佇空中來閃避大艱難時代的患難，親像以祿受接納來閃避大水(來11：5；創5：24)。

D.基督愛佮伊所疼的聖徒做伙坐雲用榮光來臨到這个地上。

9、指大艱難時代。這个時代，大概有7年久，佇彼中間，聖徒佮基督做伙佇空中；所以無份著這个時代。假基督欲佇這个時代來出現(但12：1，9：27；太24：21，22，13：14 ；II 帖 2；1-5 ；耶 30：7 ；路 21：25，26 ；啟 6：15-17)。

10、指基督佮聖徒的顯現，就是基督chhoā眾聖徒佮天使對空中來臨到地上，欲來滅無撒旦佮審判眾人，紲建設千年王國(西 3：4 ；I帖 3：13；行 1：11；申 33：2；Sat-ka 14：4，5 ；太16：27。24：29，30)。

11、指基督欲審判地上的萬百姓(活人爾爾) (太25：31-46，19：28；行 10 ：42；I比4：5)。

12、指大艱難時代，循教的聖徒欲佇彼時來閣活。頭這擺的閣活到遮清楚(啟 20：4-6)。

13、指撒旦佇千年王國的中間所欲受hiat落來關密的所在，就是「深淵」 (無底坑)。撒旦欲受關捌佇遐一千年久(啟 20 ：1-3)。

14、指千年王各時代(啟5：10，20 ：4；II 提 2：12 ；Sài 2：2-5 ，11：1-12，25：6-9，65 ：18-25；Bí-ka 4：1-4 ；Hoàn ：14-20；Sat-ka 8：3-8，20-23，14：16-21；結 34：23，24，36：24-28，37：23-27，羅 11：15-27，14：16)。

15、指撒旦欲暫時受tháu放，致到閣迷惑列邦，到尾伊的運命怎樣？(啟 20：7-10)。

16、指無得著救的死人(毋是聖徒)欲閣活來受審判(啟20 ：11-15)；翰5：29 ；Tàn 12：2)

17、指頂面(16)所寫閣活的人欲受的大審判(啟20：11-15；I林15：26)。

18、指新的天，新的地，這个是千年王國了後，所欲出現來做聖徒的徛家的 (啟 21：1；弗 2：7 ；賽 65：17；II Pí 3：13)。

19、指新的耶路撒冷。彼个款式怎樣，佇啟 21：2-27有記詳細。

20、指撒旦最後的運命，就是指所欲受刑罰的所在，就是「火佮琉磺的湖」佇遐受刑罰代代無盡 ( 啟 20 ：10)。
