---
title: "耶穌iáu chhoā路"
categories:
  - 詩
tags:
  - 無lo̍h名
toc: true
toc_sticky: true
---

# Iâ-so͘ iáu chhoā-lō͘

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台南府城教會報 |
| 卷期 | 第180卷 |
| 日期 | 1900/4 |
| 頁數 | 31 |

## 白話字（原文數位化）

Iâ-so͘ iáu chhoā-lō͘

1900.04 181 koàn p.31

[Ē-bīn hiah ê toā bé-chí chiū-sī si-tiāu: kî-û hiah-ê khah sè jī sī tiong kap kē-tiāu, lâng kiám-chhái bē hiáu gîm sī bô iàu-kín.]

1.Iâ-so͘ iáu chhoā-lo͘, Kàu Thian-tông mn̂g-hō͘; Tō-lō͘ sui-jiân chhiⁿ-chhìn lân-hêng, Lán tio̍h kian-sim hó-táⁿ chìn-chêng; Goān Chú chhiú lâi khan kàu Chó͘-ke pêng-an.

2.Thiⁿ-lō͘ sui léng-chēng, Tuì-te̍k sui ke̍k-sēng, M̄-chún giâu-gî kiaⁿ-hiâⁿ tîⁿ lán; M̄-chún sìn-sim ǹg-bāng lī lán; Sui tú kiû msìu chē, Kàu Chó͘-ke ún ē.

3.Lán ū kú hoân-ló, Kî-tó chiū ē bô; Sui-jiân koh-chài tú-tio̍h chhì-liān, Kiû Chú chān goá thun-lún bô-siān; Thiⁿ khui hō͘ goá khoàⁿ, Iu-būn chiū siau-soàⁿ.

4.Iâ-so͘ iáu chhoā-lō͘, Kàu Thian-tông mn̂g-hō͘; Thiⁿ-téng Kiù-Chú iû-goân chí-sī, Siōng-siōng an-uì, hû-chhî pó-pì, Hō͘ lán ún-tàng kàu Tiàm tī Thiⁿ-pē tau.

## 漢羅（Ùi原文改寫）

耶穌iáu chhoā路

1900.04 181卷 p.31

[下面hiah ê大碼子就是詩調：其餘hiah-ê較細字是中kap低調，人kiám-chhái袂曉吟是無要緊。]

1.耶穌iáu chhoā 路，到天堂門戶；道路雖然青凊難行。咱著堅心好膽進前；願主手來牽到祖家平安。

2.天路雖冷靜，對敵雖極盛，

M̄ 准giâu 疑驚惶纏咱；M̄ 准信心向望離咱；雖tu kiû仇濟，到祖家穩會。

3.咱有久煩惱，祈禱就會無；雖然koh再tu著試煉，求主贊我吞忍無siān;天開hō͘ 我看，憂悶就消散。

4.耶穌iáu chhoā 路，到天堂門戶；天頂救主猶原指示，常常安慰，扶持保庇，

Hō͘咱穩當到Tiàm tī 天父兜。
