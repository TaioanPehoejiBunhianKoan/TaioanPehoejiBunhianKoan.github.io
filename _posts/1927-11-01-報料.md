---
title: "報料"
categories:
  - 無分類
tags:
  - 陳清忠 Tân Chheng-tiong 
toc: true
toc_sticky: true
---

# Pò-liāu

## 文獻資訊

| 項目 | 資料 |
|---|---|
| 作者 | 陳清忠 Tân Chheng-tiong  |
| 卷期 | 芥菜子 |
| 卷期 | 第 22 號 |
| 日期 | 1927/11 |
| 頁數 | 14 |

## 白話字（原文數位化）

Pò-liāu

Koà-chhài-chí Lia̍t-uī ê tho̍k-chiá siu-lám:-

Pún-pò ū koat-tēng tuì mā-nî chiaⁿ-ge̍h khí beh kap "Tâi-oân kàu-hoē-pò" ha̍p-ìn.  Koà-chhài-chí m̄-sī beh hoè-khan, pún-pò ê te̍k-sek í-ki̍p lāi-iông ê chhiong-si̍t, bô koh-iūⁿ tī í-chêng, put-kò sī oāⁿ lâi chham tī "Tâi-oân kàu-hoē-pò" lāi-bīn nā-tiāⁿ.  Chiū-sī chiong "Pak-pō͘ Sū-bū" oāⁿ choè "Koà-chhài-chí."  ia̍h-sò͘ beh ke-thiⁿ kàu 20 bīn.  Bo̍k-te̍k sī beh hō͘ tho̍k-chiá khah piān-lī, khah keng-chè-tek.

Só͘-í tuì mā-nî chiaⁿ-ge̍h khí hoat-hêng-só͘ (Pak-pō͘) beh oāⁿ tī 淡水龍目井街書房嚴漳先生 hia.  Sio̍k pak-pō͘ ê tho̍k-chiá, nā ài kè-sio̍k boé, ti̍t-chiap tuì Giâm Sian-siⁿ chù-bûn chiū-hó; sio̍k Lâm-pō͘--ê, chhiáⁿ tuì Lâm-pō͘ chheh-pâng chù-bûn(誤植būn).

Koà-chhài-chí ê Pò-liāu, ài lô-hoân lia̍t-uī tī pún-ge̍h tiong (á-sī siāng-bān kàu āu-ge̍h siōng-sûn) lâi la̍p chheng-chhó.

Chhiáⁿ chiàu ē-bīn só͘ tēng lâi la̍p:-

1. Boé choân-nî ê lâng la̍p ￥. 40.

2. Tuì tiong-tô͘ chù-bûn ê lâng muí-hūn sǹg 4 sián.

3. Chhiáⁿ ēng uî-thoè, á-sī ēng 3 sián ê chhiat-chhiú (5 lîn 1 sián ê m̄-thang).

Sūn-pit kā Lia̍t-uī Chhéng-an.

Hoat-hêng-jîn

Tân Chheng-tiong khé.

## 漢羅（Ùi原文改寫）

報料

芥菜子列位的讀者siu-lám：-

本報有決定對mā年正月起欲佮「台灣教會報」合印。芥菜子毋是欲廢刊，本報的特色以及內容的充實，無各樣佇以前，不過是換來chham佇「台灣教會報」內面nā-tiāⁿ。就是將「北部事務」換做「芥菜子。」頁數欲加添到20面。目的是欲予讀者較便利，較經濟的。

所以對mā年正月起發行所(北部)欲換佇淡水龍目井街書房嚴漳先生遐。屬北部的讀者，若愛繼續買，直接對嚴先生注文就-好；屬南部--的，請對南部冊房注文。

芥菜子的報料，愛勞煩列位佇本月中(抑是上慢到後月上旬)來la̍p清楚。

請照下面所定來la̍p：-

1. Boé全年的人la̍p ￥.40。

2. 對中途注文的人每份算4 sián。

3. 請用為替，抑是用3 sián的切手(5 lîn 1 sián的毋通)。

順筆共列位請安。

發行人

陳清忠  啟。
