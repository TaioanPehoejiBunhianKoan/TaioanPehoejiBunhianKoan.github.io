---
title: "聖誕頌歌"
categories:
  - 詩
tags:
  - 無lo̍h名
toc: true
toc_sticky: true
---

# Sèng-tān Siōng-koa

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會報 |
| 卷期 | 第573期 |
| 日期 | 1932/12 |
| 頁數 | 22 |

## 白話字（原文數位化）

Sèng-tān Siōng-koa

1932.12  tē 573 koàn  p.22

(T. R. S.)

=(T.SHU, 1932)=

1.Chú chhut-sì, Pek-lī-hêng siâⁿ, Goán beh lâi chhoē I,

Thiⁿ-téng thian-kun lóng chhut-siaⁿ, O-ló, chheng-chàn I.

Kò͘-iûⁿ ê, tī khòng-iá ni̍h, Thiⁿ-sài pò in chai,

Kiù-chú chhut-sì Pek-lī-hêng, In chiū khì kèng-pài.

2.Goán tāi-ke, ū khoàⁿ-kìⁿ chhiⁿ, Chhut-hiān tī thiⁿ-ni̍h,

Phok-sū hoaⁿ-hí khì chhoē I, Kèng-pài hiàn lé-mi̍h.

Goán o̍h in, lâi beh pài I ,Hiàn sêng-si̍t ê sim,

O-ló gîm-si chin hoaⁿ-hí, Pò-iông che Hok-im.

3.Chin hoaⁿ-hí, Kiù-chú chhut-sì, Eńg-oán o-ló I,

Sêng-sim jīn I choè kiù-chú, Lán tio̍h chhin-kīn I.

Chú jîn-ài, ke̍k toā bô pí, Chín-kiû dè-kan lâng,

Iu-būn kiaⁿ-hiâⁿ lóng bô--khì, Tit hoaⁿ-hí ǹg-bāng.

## 漢羅（Ùi原文改寫）

聖誕頌歌

1932.12  第573卷  p.22

(T. R. S.)

=(T.SHU， 1932)=

1.主出世，伯利恆城，阮欲來揣伊，

天頂天軍攏出聲，呵咾、稱讚伊。

顧羊--的，佇曠野--裡，天使報in知，

救主出世伯利恆，In就去敬拜。

2.阮大家，有看見星，出現佇天--裡，

博士歡喜去揣伊，敬拜獻禮物。

阮學in，來欲拜伊，獻誠實的心，

呵咾吟詩真歡喜，報揚這福音。

3.真歡喜，救主出世，永遠呵咾伊，

誠心認伊做救主，咱著親近伊。

主仁愛，極大無比，拯救世間人，

憂悶驚惶攏無--去，得歡喜向望。
