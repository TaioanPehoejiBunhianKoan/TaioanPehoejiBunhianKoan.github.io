---
title: "真理福音"
categories:
  - 詩
tags:
  - 潘有三 Phoaⁿ Iú-sam
toc: true
toc_sticky: true
---

# Chin-lí Hok-im

## 文獻資訊

| 項目 | 資料 |
|---|---|
| 作者 | 潘有三 Phoaⁿ Iú-sam |
| 卷期 | 台南府城教會報 |
| 卷期 | 第115卷 |
| 日期 | 1894/10 |
| 頁數 | 106 |

## 白話字（原文數位化）

Chin-lí Hok-im

1894.10  tē 115 koàn  p.106

(Sī Toā-siā Phoaⁿ Iú-sam chò--ê.)

1.Chin-chin tō-lí kiù lêng-hûn,

Thong-ti ū choē bián tîm-lûn;

Khó-sioh sè-jîn m̄-bat lí,

Phah-sǹg chia̍h chhēng chò khó-í.

2.M̄-chai ji̍t-āu Thian-tông sū,

Bô siūⁿ Thian-tông bô khoà-lū,

Sui ū siu-sim ê hoat-tō͘,

Só͘-kiàⁿ só͘-chò ia̍h chha lō͘.

3.Chí-ū Iâ-so͘ sī chin-sîn,

Lo̍h-lâi kàng-sè kiù bān-bîn,

Bēng-lēng ha̍k-seng ta̍k-uī thoân,

Kiù-lêng sio̍k-choē i ū koân.

4.Sèng-keng só͘ kóng sī bêng-bêng,

Kà lâng tuì sìn chiū tit sêng;

Lán taⁿ kín-kín lâi chiū-kīn,

Thian-tông hok-khì chiah ū-hūn.

## 漢羅（Ùi原文改寫）

真理福音

1894.10  第115卷  p.106

(是大社潘有三做--的。)

1.真真道理救靈魂，

通知有罪免沈淪；

可惜世人毋捌理，

拍算食穿做可以。

2.毋知日後天堂事，

無想天堂無掛慮，

雖有修心的法度，

所行所做亦差路。

3.只有耶穌是真神，

落來降世救萬民，

命令學生逐位傳，

救靈贖罪伊有權。

4.聖經所講是明明，

教人對信就得成；

咱今緊緊來就近，

天堂福氣才有分。
