---
title: "基督的兵"
categories:
  - 無分類
tags:
  - 許水露 Khó͘ Chuí-lō͘
toc: true
toc_sticky: true
---

# Ki-tok ê Peng

## 文獻資訊

| 項目 | 資料 |
|---|---|
| 作者 | 許水露 Khó͘ Chuí-lō͘ |
| 卷期 | 台灣教會報 |
| 卷期 | 第554期 |
| 日期 | 1931/5 |
| 頁數 | 4 |

## 白話字（原文數位化）

Ki-tok ê Peng

1931.05  tē 554 koàn  p.4

(Khó͘ Chuí-lō͘)

Key BÞ.

Chit siú ê si-tiāu, chiū-sī chioh Chàn-bí-koa hā-phian 217 siú ê tiāu.

1.Hō-thâu tio̍h toā tân kiû Chú lâi pang-chān

Tuì-te̍k í-keng kīn chêng beh hāi lán

Chiàn-kî kia̍h khí-lâi, ēng sìn chò tîn-pâi

Seng-khu chéng-chê hiòng-chêng kap i thâi

Chorus

Ti-tah, ti-tah, hō-thâu teh toā tân lah

Tuì-te̍k thâi su sì-soàⁿ teh cháu lah

Ti-tah, ti-tah, tio̍h chê-chhiùⁿ Hô-sat-ná

O-ló Chú Iâ-so͘ chān lán hó-táⁿ

2.Hiòng-chêng tio̍h hiòng-chêng hó-táⁿ ti̍t hiòng-chêng,

Siū Chú kéng-soán ióng-kám ê peng-teng,

Kim-ji̍t teh kan-khó͘, bêng-ji̍t teh tek-sèng,

Kám-siā Kiù-chú sù lán toā thài-pêng.

3.Khún-kiû Chú Iâ-so͘ chān lán hó-táⁿ chiàn,

Mê-ji̍t uī Chú phoe-miā bô hiâm siān,

Hō͘ sè-kài chèng-tō, kong-gī, kín hoat-hiān,

Boa̍t-ji̍t Chú beh sù lán thài-pêng iàn.

4.Lán chò Chú Iâ-so͘ chīn-tiong ê peng-teng,

Kap pháiⁿ kau-chiàn tio̍h siông-siông kéng-séng,

Khîn-khîn tha̍k Sèng-keng tō-lí chiū chiām bêng,

Khò Chú khah-iâⁿ ún-tàng ē tet-sèng.

## 漢羅（Ùi原文改寫）

基督的兵

1931.05  第554卷  p.4

(許水露)

Key BÞ.

這首的詩調，就是借讚美歌下篇217首的調。

1.號頭著大霆求主來幫贊，

對敵已經近前欲害咱，

戰旗攑--起-來，用信做籐牌，

身軀整齊向前佮伊刣，

Chorus

Ti-tah，ti-tah，號頭teh大霆lah

對敵刣輸四散teh走lah

Ti-tah，ti-tah，著齊唱和撒那

呵咾主耶穌贊咱好膽

2.向前著向前好膽直向前，

受主揀選勇敢的兵丁，

今日teh艱苦，明日teh得勝，

感謝救主賜咱大太平。

3.懇求主耶穌贊咱好膽戰，

暝日為主phoe命無嫌siān，

予世界正道、公義，緊發現，

末日主欲賜咱太平宴。

4.咱做主耶穌盡忠的兵丁，

佮歹交戰著常常警醒，

勤勤讀聖經道理就漸明，

靠主較贏穩當會得勝。
