---
title: "基督教在台宣教百週年紀念歌"
categories:
  - 詩
tags:
  - 杜英助 Tō͘ Eng-chō͘
toc: true
toc_sticky: true
---

# 基督教在台宣教百週年紀念歌

## 文獻資訊

| 項目 | 資料 |
|---|---|
| 作者 | 杜英助 Tō͘ Eng-chō͘ |
| 卷期 | 台灣教會公報 |
| 卷期 | 第959期 |
| 日期 | 1965/6 |
| 頁數 | 18 |

## 白話字（原文數位化）

基督教在台宣教百週年紀念歌

959 kî  1965.06  p.18-20

杜英助 作

（樂譜請參看紙本）

1.Kiù-sè Hok-im toā ho̍k-heng,

Pek-liân Pó-tó hòng kong-bêng,

Kok-thài-bîn-an toē hô-pêng,

Kám-un chàn-bí Thiⁿ hiáng-èng,

Khûn theng-tō, Hùn sim-lêng,

Sìn-tô͘ to sī Chú cheng-peng,

Siong-chhin siong-ài cháu thian-têng,

Sî-sî kéng-séng choè kng-teng.

2.Un-tián kek-lē, thiàⁿ ná chhim,

Pek-liân kàu-hoē kiat liân-bêng,

Tâng-sim ha̍p-ì chīn tiong-sêng,

Hok-im heng-ōng kiù chiòng-seng,

Khûn hêng-tō, Hiàn it-seng,

Kap Chú tâng-sim thiàⁿ sè-jîn,

Kun-tè Kiù-chú tio̍h hi-seng,

Hiòng-chêng pháu-cháu éng bô thêng.

3.Siàu-liām sian-hiân hōng Chú miâ,

Hok-im thoân-pô͘ bān-bîn thiaⁿ.

Pē-ka ūn-tōng tāi-kong chiâⁿ,

Ok-mô͘ hiong-béng m̄-bián kiaⁿ,

Khûn thoân-tō, Hiòng-chêng kiâⁿ,

"Ti̍t-kàu toē ke̍k" Chú ho͘-siaⁿ,

Kiù-lêng êng-iāu Chú chun-miâ,

Khái-soân koa-siaⁿ chín Thiⁿ-siâⁿ.

## 漢羅（Ùi原文改寫）

基督教在台宣教百週年紀念歌

959 kî  1965.06  p.18-20

杜英助 作

（樂譜請參看紙本）

1.救世福音大復興，

百年寶島放光明，

國泰民安地和平，

感恩讚美天響應，

勤聽道，訓心靈，

信徒都是主精兵，

相親相愛走天庭，

時時儆醒做光燈。

2.恩典激勵，疼那深，

百年教會結聯盟，

同心合意盡忠誠，

福音興旺救眾生，

勤行道，獻一生，

佮主同心疼世人，

跟綴救主著犧牲，

向前跑走永無停。

3.數念先賢奉主名，

福音傳播萬民聽，

倍加運動大功成，

惡魔兇猛毋免驚，

勤傳道，向前行，

「直到地極」主呼聲，

救靈榮耀主尊名，

凱旋歌聲震天城。
