---
title: "祝公館教會成立的祝歌"
categories:
  - 詩
tags:
  - 陳郭錦鳳 Tân Keh Kím-hōng
toc: true
toc_sticky: true
---

# CHIOK KONG-KOÁN KÀU-HOĒ SÊNG-LI̍P Ê CHIOK-KOA

## 文獻資訊

| 項目 | 資料 |
|---|---|
| 作者 | 陳郭錦鳳 Tân Keh Kím-hōng |
| 卷期 | 台灣教會公報 |
| 卷期 | 第947號 |
| 日期 | 1964/12 |
| 頁數 | 14 |

## 白話字（原文數位化）

CHIOK KONG-KOÁN KÀU-HOĒ SÊNG-LI̍P Ê CHIOK-KOA

947 kî  1964.12  p.14

Tân Keh Kím-hōng

1. Kong-koán kàu-hoē chin kiong-hí,

Kim-ji̍t sin tn̂g í chhut-sì,

Hō miâ kiò Kong-koán kàu-hoē,

ǹg-bāng kiáⁿ-sun chhut chin-choē.

2. It kiú lio̍k sù cha̍p-it ge̍h,

Chhoe-jī ji̍t-chí tī kuì toē,

Teng-chhiong Bo̍k-su hū chek-jīm,

Hiaⁿ-tī chí-bē lóng kong-lîm.

3. Kin-nî hùn-tò͘ lâi khai-sí,

Mê-nî chhiu-thiⁿ che sî-kî,

Hiaⁿ-chí tāi-ke chhiò bi-bi,

In-uī lâng-gia̍h toā ke-thiⁿ.

4. Goān Chú chiok-hok muí chi̍t lâng,

Ló͘-le̍k ēng-kang sim saⁿ-tâng,

Chú lāi hiaⁿ-chí saⁿ pang-chān,

En̂g-iāu Sèng-miâ kàu goā-pang.

5. Goān lán it-chhè ēng kî-tó,

Sèng-keng ê oē lóng si pó,

Goān Chú sî-siông lâi ín-chhoā,

Kàu-hoē ji̍t-ji̍t khoài tióng-toā.

6. Chit chhù oân-choân khò sìn-sim,

Hiaⁿ-chí hia̍p-le̍k lâi bō͘ kim,

Tāi-ke tāi-tó tit lêng-le̍k,

Goá Chú chō-chiū ta̍k sî-khek.

7. Choè-āu kiû Chú chiok tāi-ke,

Liân-sio̍k koan-sim kiat thoân-thé,

Pó-kuì sî-kan khoài kè-khì,

Chí khò kî-tó phah toé-tì.

Tân Keh Kím-hōng chiok.

## 漢羅（Ùi原文改寫）

祝公館教會成立的祝歌

947期  1964.12  p.14

陳郭錦鳳

1. 公館教會真恭喜，

今日新堂已出世，

號名叫公館教會，

盼望子孫出真濟。

2. 一九六四十一月，

初二日子tī貴地，

登昌牧師負責任，

兄弟姊妹攏光臨。

3. 今年奮鬥來開始，

明年秋天che時期，

兄姐逐家笑bi-bi,

因為人額大加添。

4. 願主祝福每一人，

努力用功心相同，

主內兄姐相幫贊,

榮耀聖名到外邦。

5. 願咱一切用祈禱，

聖經ê話攏是寶，

願主時常來引chhoā,

教會日日快長大。

6. 這次完全靠信心，

兄姐協力來募金，

逐家代禱得靈力，

我主造就逐時刻。

7. 最後求主祝逐家，

連續關心結團體，

寶貴時間快過去，

只靠祈禱打底蒂。

陳郭錦鳳祝
