---
title: "聖夜"
categories:
  - 詩
tags:
  - 鄭溪泮 Tēⁿ Ke-phòan
toc: true
toc_sticky: true
---

# Sèng iā

## 文獻資訊

| 項目 | 資料 |
|---|---|
| 作者 | 鄭溪泮 Tēⁿ Ke-phòan |
| 卷期 | 台灣教會公報 |
| 卷期 | 第744號 |
| 日期 | 1950/12 |
| 頁數 | 14 |

## 白話字（原文數位化）

Sèng iā

1950.12 tē 744 hō p.14

(Tēⁿ Khe-phoàn kái-e̍k)

(Khoàⁿ phó͘ Chàn-bí-koa 105)

1. Sèng-tān iā, chheng-chēng iā,

Chhut hô-kong, kng iàⁿ-iàⁿ；

Kng chiò Sèng Bó, ia̍h chiò Sèng Kiáⁿ,

Sèng bí-māu, un-jiû, chû-pi thang thiàⁿ；

Chēng-chēng an-bîn bô kiaⁿ,

Chēng-chēng an-bîn bô kiaⁿ.

2. Sèng-tān iā, chheng-chēng iā,

Teh chiú-kiⁿ, chèng bo̍k-chiá:

Khoàⁿ-kìⁿ thiⁿ-sài, tuì êng-kng chhut siaⁿ,

Hut-jiân thian-kun chhiùⁿ Ha-le-lu-iah:

Chú kàng-seng Tāi-pi̍t siâⁿ,

Chú kàng-seng Tāi-pi̍t siâⁿ.

3. Sèng-tān iā, chheng-chēng iā,

Kî-īⁿ chhiⁿ thang gông-ngia̍h;

Tang-hng phok-sū koan-khoàⁿ chiū chai-iáⁿ,

ǹg I lâi kiâⁿ, kàu Kiù-chú Sèng-siâⁿ；

Hōng-hiàn lé-mi̍h, kèng-thiàⁿ,

Hōng-hiàn lé-mi̍h, kèng-thiàⁿ.

4. Sèng-tān iā, chheng-chēng iā,

O-ló Chú, chhut toā siaⁿ;

Chì-koân êng-kng, kui Siōng-tè Sèng-miâ,

Khèng-hō tē-chiūⁿ, Chú in-sù chò chiâⁿ；

Tâng gîm Ha-le-lu-iah,

Tâng gîm Ha-le-lu-iah.

## 漢羅（Ùi原文改寫）

聖夜

1950.12 第744號 p.14

(鄭溪泮 改譯)

(看譜讚美歌105)

1. 聖誕夜，清靜夜，

出和光，光映映；

光照聖母，亦照聖子，

勝美貌、溫柔，慈悲通疼；

靜靜安眠無驚，

靜靜安眠無驚。

2. 聖誕夜，清靜夜，

Teh守更，眾牧者：

看見天使，對榮光出聲，

忽然天軍唱Ha-le-lu-iah：

主降生Tāi-pi̍t城，

主降生Tāi-pi̍t城。

3. 聖誕夜，清靜夜，

奇異星通gông-ngia̍h;

東方博士觀看就知影，

向伊來行，到救主聖城；

奉獻禮物，敬疼，

奉獻禮物，敬疼。

4. 聖誕夜，清靜夜，

呵咾主，出大聲；

至懸榮光，歸上帝聖名，

慶賀地上，主恩賜做成；

同吟Ha-le-lu-iah，

同吟Ha-le-lu-iah。
