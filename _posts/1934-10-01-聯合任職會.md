---
title: "聯合任職會"
categories:
  - 散文
tags:
  - 無lo̍h名
toc: true
toc_sticky: true
---

# Liân-ha̍p Jīm-chit-hoē

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第595卷 |
| 日期 | 1934/10 |
| 頁數 | 19 |

## 白話字（原文數位化）

Liân-ha̍p Jīm-chit-hoē

1934. 10, no. 595, pp. 19

Gû-taⁿ-oan sio̍k ê Liân-ha̍p Jīm-chit-hoē (Gû-taⁿ-oan, Tang-āu-liâu, Kiâm-chuí, Sin-iâⁿ, Phoh-chú, Ē-poàⁿ-thiⁿ chiah ê kàu-hoē) tī 9 goe̍h 18 ji̍t, téng-po͘ 10 tiám khí, beh chū-chi̍p tī Ē-poàⁿ-thiⁿ lé-pài-tn̂g. Chit ê hoē, tuì khah-chá in-uī saⁿ-kap chhiáⁿ Bo̍k-su, kap saⁿ thê-hê khí pài-tn̂g ê in-toaⁿ lâi siat--ê. Kàu hiān-sî pài-tn̂g suî-lâng iā lóng khí hó, Bo̍k-su iā suî-lâng chhiáⁿ; só͘-í ū lâng kóng tio̍h hoè. Chóng-sī goá siūⁿ iáu ū pit-iàu tī-teh. Hiān-sî chiah ê kàu-hoē loē-iông lóng iáu-boē chhiong-si̍t: chiū-sī kàu-hoē choân-thé koan-liām, ū ê lâng chin chió; kàu-hoē thóng-it su-siúⁿ, chai ê lâng iā sī chió; iā seng-oa̍h chong-kàu-hoà ê būn-tê, che sī hiān-sî choè iàu-kín ê si̍t-chè būn-tê, sū-si̍t si̍t-hêng ê lâng chin chió. Só͘-í goá siūⁿ, sui-jiân bô koè-khì ê būn-tê, iáu-kú ū hiān-chāi iàu-kín ê kang tio̍h chò. ǹg-bāng sî kàu tāi-ke gâu siūⁿ, gâu gī-lūn lâi lī-ek kàu-hoē.

## 漢羅（Ùi原文改寫）

聯合任職會

1934. 10，no. 595，pp. 19

牛擔灣（翻寫註：長老教會寫做牛挑灣）屬的聯合任職會 (牛擔灣，東後寮，鹹水，新營，朴子，下半天遮的教會) 佇9月18日，頂晡10點起，欲聚集佇下半天禮拜堂。這个會，對較早因為相佮請牧師，佮相提攜起拜堂的因端來設--的。到現時拜堂隨人也攏起好，牧師也隨人請；所以有人講著廢。總是我想猶有必要佇teh。現時這个教會內容攏猶未充實：就是教會全體觀念，有的人真少；教會統一思想，知的人也是少；也生活宗教化的問題，這是現時做要緊的實際問題，事實實行的人真少。所以我想，雖然無過去的問題，猶久有現在要緊的工著做。向望時到大家gâu想，gâu議論來利益教會。
