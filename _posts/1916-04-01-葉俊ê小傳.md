---
title: "葉俊ê小傳"
categories:
  - 無分類
tags:
  - 葉金木 Ia̍p Kim-bo̍k
toc: true
toc_sticky: true
---

# Ia̍p tsùn ê Sió-toān

## 文獻資訊

| 項目 | 資料 |
|---|---|
| 作者 | 葉金木 Ia̍p Kim-bo̍k |
| 卷期 | 台灣教會報 |
| 卷期 | 第373卷 |
| 日期 | 1916/4 |
| 頁數 | 6 |

## 白話字（原文數位化）

Ia̍p Tsùn ê Sió-toān.

1916.04 373 koàn p.6

Ia̍p Tsùn chhut-sì tī Tsú-āu 1867 nî. Tis7oe-hàn ê sî pē-bú sàn-hiong, ū tha̍k tām-po̍h Hàn-o̍h nā-tiāⁿ, chiū hō͘ lâng chhiàⁿ choè sin-lô. I ê tē sì hiaⁿ tāi-seng tit-tio̍h tō-lí, i chiū chīn la̍t chó͘-tòng, chóng-sī bô kú i ê tē sì hiaⁿ ū khì Tām-suí ji̍p Sîn-ha̍k-hāu. āu-lâi in lāu-bú ū phoà-pīⁿ khì Tām-suí chhē i-seng. Iapch8un chiū khì chiàu-kò͘, tuì án-ni chiū tit-tio̍h tō-lí. Tuì 16 hè khí chiū khì kun-suî Lē Bo̍k-su, 17 hè nî-bé chiuj7...p Sîn-ha̍k, 21 hè chiū chhut-lâi chuí-tńg-kha choè Thoân-tō. Hit-sî i ū chīn la̍t kó͘-bú kàu-hoē kap kó͘-bú khí sin pài-tn̂g. Tuì án-ni kàu-hoē chiū chiām-chiām heng-khí. Tuì Tè-kok léng Tâi ê sî, i ū pī-lān poaⁿ khì Tām-suí pài-tn̂g. āu-lâi ū beh kā i choán-jīm, in-uī ū kuí-nā hāng ê chó͘-tòng, chiū sichit5 hioh kang, iû-goân koh tiàm chuí-tńg-kha choè seng-lí kap choè i-seng.

Taⁿ hioh kang liáu-āu ū thang pang-chān kàu-hoē ê só͘-chāi, i chin hoaⁿ-hich2oe, iā chhut-la̍t toê-iân choè kàu-hoēe bô͘-iūⁿ. Put-hēng tī kū-nî bé ū phoà-pīⁿ ji̍p Má-kai i-īⁿ; tāi-seng tit-tio̍h i-seng chīn la̍t i-tī, pīⁿ chiām-chiām khah hó. In-uī seng-lí kap lâng tn̂g-té ê susīuN tio̍h ko͘-put-chiong chhut īⁿ tò-tńg lâi, pīⁿ-sè koh tú-tio̍h ná siong-tiōng. Kàu pún nî 2 ge̍h 7 hō koh ji̍p īⁿ, chóng-sī khó-sioh chia̍h io̍h bô hāu, tī 2 ge̍h 18 hō hō͘ chú kéng-tiàu lī-khui sè-kan,kè ji̍t soà tī hia bâi-chòng. Ū tit-tio̍h kuí-nā uī se-kok kap pún-toē Bo̍k-su,Thoân-tō-su, Sîn-ha̍k-hāu ê ha̍k-seng kap Toā-tiū-tiâⁿ, Báng-kah, chuí-tńg-kha ê kàu-hoē lâi sàng-chòng, tì-ì ài siá kuí-jik7a lia̍t-uī seh-siā. Taⁿ kàu-hoē ū sit-lo̍h chi̍t ê jia̍t-sim ê hoē-iú, i ê bó͘-kiáⁿ ū si̍t-lo̍h chi̍t ê thâu-chàng, kiám m̄ siong-pi mah.?

(Ia̍p Kim-bo̍k kì.)

## 漢羅（Ùi原文改寫）

葉俊ê小傳

1916.04 373卷 p.6

葉俊出世tī主後1867年，tī細漢ê時父母sàn-hiong人，有讀淡薄漢學nā-tiāⁿ，就hō͘人chhiàⁿ做辛勞。伊ê第四兄代先得著道理，伊就盡力阻擋，總是無久伊ê第四兄有去淡水入神學校，後來in 老母有破病去淡水chhoē醫生，葉俊就去照顧，對án-ni就得著道理。對十六歲起，就去跟隨麗牧師，十七歲年尾就入神學，二十一歲就出來水轉腳做傳道，hit時伊有盡力鼓舞教會合鼓舞起新拜堂，對án-ni教會就漸漸興起。對帝國領台ê時，伊有備辦搬去淡水拜堂，後來有beh kā 伊轉任，因為有幾nā項ê阻擋，就辭職歇工，猶原koh tiàm 水轉腳做生理合做醫生。

今歇工了後有通幫贊教會ê所在，伊真歡喜做，也出力題捐做教會ê模樣。不幸tī舊年尾有破病入馬偕醫院；代先得著醫生盡力醫治，病漸漸較好。因為生理kap 人長短ê事想著姑不chiong出院倒轉--來，病勢koh抵著愈傷重。到本年二月七號koh入院，總是可惜食藥無效，tī 二月十八號hō͘主揀召離開世間，過日續tī hia埋葬。有得著幾nā位西國合本地牧師、傳道師、神學校ê學生合大稻埕、艋舺、水轉腳ê教會來送葬，致意愛寫幾日kā 列位說謝。今教會有失落一位熱心ê會友；伊ê某子有失落一個thâu-chàng ，敢m̄傷悲mah?

（葉金木記。）
