---
title: "永新"
categories:
  - 詩
tags:
  - 無lo̍h名
toc: true
toc_sticky: true
---

# Eńg sin

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台南府教會報 |
| 卷期 | 第82卷 |
| 日期 | 1892/2 |
| 頁數 | 15 |

## 白話字（原文數位化）

Eńg sin.

1892 nî 2--goe̍h Tē 82 koàn p.15

1. Ū chi̍t chân sū si̍t-chāi hó thiaⁿ,

Goá sim hoaⁿ-hí lâi pò;

Lâng-lâng nā sìn,chiū lóng bô kiaⁿ,

Chin-chiàⁿ sī thang o-ló.

(Muí-chat soà gîm ē-bīn sì-choā.)

Sī kū,iáu-kú éng sin,

Sī kū,iáu-kú éng sin;

Goá chai,goá chai sī chin,

Sī kū,iáu-kú éng-sin.

2. Siōng-tè ê Kiáⁿ Iâ-so͘1 Ki-tok,

Thè goá chi̍t lâng lâi sí;

Hō͘ goá thang ji̍p tī i sèng kok,

Eńg-oán kap i khiā-khí.

3. Iâ-so͘1 thè goá tam-tng chai-lān,

Lâi sí tī si̍p-jī-kē;

Hō͘ goá siông-siông hoaⁿ-hí pêng-an,

ēng hoeh sio̍k goá ê chè.

4. Iâ-so͘1 jîn-ài bô kiông bô chīn,

Si̍t-chāi bē-ē chhek-to̍k;

Kiû Chú Iâ-so͘1 kám goá ê sim,

Hō͘ goá hoaⁿ-hí sūn-ho̍k.

## 漢羅（Ùi原文改寫）

永新

1892年 2月第 82卷 p.15

1.有一層事實在好聽，

我心歡喜來報；

人人若信，就攏無驚，

真正是通呵咾。

(每節紲吟下面四choā。)

是舊，猶過永新，

是舊，猶過永新；

我知，我知是真，

是舊，猶過永新。

2.上帝ê 囝耶穌基督，

替我chi̍t人來死；

予我通入佇伊聖國，

永遠佮伊徛起。

3.耶穌替我擔當災難，

來死佇十字架；

予我常常歡喜平安，

用血贖我ê債。

4.耶穌仁愛無窮無盡，

實在袂ē測度；

求主耶穌感我ê心，

予我歡喜順服。
