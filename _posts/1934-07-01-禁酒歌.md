---
title: "禁酒歌"
categories:
  - 詩
tags:
  - 柯維思 Koa Î-su
toc: true
toc_sticky: true
---

# Kìm-chiú Koa

## 文獻資訊

| 項目 | 資料 |
|---|---|
| 作者 | 柯維思 Koa Î-su |
| 卷期 | 台灣教會公報/芥菜子 |
| 卷期 | 第592卷 |
| 日期 | 1934/7 |
| 頁數 | 25 |

## 白話字（原文數位化）

Kìm-chiú Koa

(Kìm-chiú Heng-kok Koa)

Koa Î-su

1934.07, no. 592 (KCC, no. 102), pp. 25

1. Kìm-bēng chho͘ siat chāi lo̍k-hn̂g,

Siū hoa̍t sí-choē chó͘ A-tong ;

Kap Pē saⁿ-chhin lō͘ choa̍t-tn̄g,

Kiù-chú chài khui un-tián mn̂g.

2. Chiú-chuì loān-pō͘ chin khó iu,

Kong, su, chit-bū choân-pō͘ hiu ;

Bêng-i Phok-sū ēng io̍h-chiú,

Chiú-pēⁿ bô i, chiat tiông-siū.

3. Heng ka chho͘-pō͘ khiām chhiáⁿ khûn,

Hiaⁿ-tī châi-sán kok ū hūn;

Ti-sèng tông-ku saⁿ thun-lún,

Hok, siū, bêng-ū tit chhiong-hun.

4. Kok-ka thài-pêng put iōng bú,

Kok-lāi koaⁿ-bîn sok sìn Chú;

Kok thài bîn an Sîn siúⁿ-sù,

Kok kiông ka hù, bān nî kú.

5. Ka pāi hiān-siōng chāi siong-cheng,

Sî-siông tî-tiong khí hong-éng;

Chhe-chhiap chú-lú saⁿ-chiàn-cheng,

Ka hô kìm-chiú bān-sū sêng.

## 漢羅（Ùi原文改寫）

禁酒歌

（禁酒興國歌）

柯維思

1934.07, no. 592 (KCC, no. 102), pp. 25

1. 禁命初設在樂園，

受罰死罪阻亞當；

佮父參親路絕斷，

救主再開恩典門。

2. 酒醉亂步真可憂，

公，私，職務全部休；

名醫博士用藥酒，

酒病無醫，折長壽。

3. 興家初步儉且勤，

兄弟財產有份；

知性同居相吞忍，

福，壽，名譽得充分。

4. 國家太平不用武，

國內官民速信主；

國泰民安神賞賜，

國強家富，萬年久。

5. 家敗現象在相爭，

時常池中起風湧；

妻妾子女相戰爭，

家和禁酒萬事興。
