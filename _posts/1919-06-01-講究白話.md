---
title: "講究白話"
categories:
  - 無分類
tags:
  - 巴克禮 Pa-khek-lé
toc: true
toc_sticky: true
---

# Káng-kiù Pe̍h-oē

## 文獻資訊

| 項目 | 資料 |
|---|---|
| 作者 | 巴克禮 Pa-khek-lé |
| 卷期 | 台灣教會報 |
| 卷期 | 第411卷 |
| 日期 | 1919/6 |
| 頁數 | 11 |

## 白話字（原文數位化）

Káng-kiù Pe̍h-oē

1919.06 411 koàn p.11-12

(Pa Khek-lé chhéng-kàu.)

Kīn-lâi goá teh káng-kiù lín ê pe̍h-oē, khah iàu-kín sī ài chhâ só͘ ū hoat-bêng sin bêng-sû . Chiông-tiong ū lâng pò goá kuí-nā kù oē , sin kū long ū ; chóng sī ū-ê ì-sù bô kàu-gia̍h bêng , ài chhéng-kàu lia̍t-uī thoè goá piān bêng . Taⁿ chiong kuí-nā-ê kì tī ē-té ; nā ū lâng chai in ê ì-sù ,chhiáⁿ lín siá lâi chí-kàu :nā oē soà kì Tiong-kok jī hē-teh ,sī koh khah hó .

1.Lâng sī chng , pi̍t sikng .

2.ko͘ oāⁿ só .

3.Tn̄g ām eⁿ .

4.Goá bô âu-âu lí .

5.Jī-pat ka-jîn jī-pat chhiu .

6.Le̍k-lîm sò͘ .

7.Káu bah hû khí bô hû tó .

8.Ti m̄ kè mn̂g , sī pháiⁿ nî-sûn .

9.Lī ge̍h bô lī ji̍t .

10.kim thoé bān jio̍k .

11.Gô͘-khî kā kap .

12.khiā-kâu khiā-kâu .

13.káu-thâu tih-tio̍h o͘-moâ-iû .

14.Oan-ke lí lâi go͘ goá .

15.Bô hoat choè ké ū hoat choè ko .

16.Goá nā kui chhuì tio̍h .

17.Goá bô o-hân-lí .

18.Bô ài bô māi saⁿ lâng saⁿ .

19.Sù-lio̍k kek tò péng .

20.O͘-ba̍k tú pa̍k .

21.Kóng sng-lam ê oē .

22.chia̍h thian-tong .

23.Goá kap i tù i giám .

24.Saⁿ nî koaⁿ, nn̄g nî moá .

25.Ji̍t thâu îⁿ-îⁿ lin, chhoân gō sī toaⁿ-sin .

26.M̄-sī lâng ê gâu , sī chîⁿ choè tuì-thâu .

27. Chiàu sî liām lō͘ .

28. Tì ka-koan bīn .

29. Beh chai bo̍h-tit sī phái tāi .

30. Ku lo̍k kok ka .

31. Toā ku m̄ j|p ,soè ku m̄ chhut .

32. Pài koan-soat .

33. Phok thian khiat .

34. Khoah choè oe̍h siu .

35. Beh chhia̍k-phoà i ê lak-tē-á .

36. Thâu jī la̍k .

37. Lāu miâ phoè lí chhín bah tang .

38. Lâi bē lâi , khì bē khì .

39. Chin toē táu chhù .

40. Sîn-keng kè bín .

41. Lô͘ oán chhàm phoà.

42. Bô bīn-téng pah thang chhēng.

## 漢羅（Ùi原文改寫）

講究白話

1919.06 411卷 p.11

(巴克禮請教。)

近來我 teh 講究lín ê 白話，tī 要緊是愛查所有發明新名詞，從中有人報幾若句話，新舊攏有，總是有ê 意思無夠額明，愛請教列位替我辨明。今將幾若個記tī 下底，若有人知in ê 意思，請lín寫來指教：若會續記中國字下--teh，是 koh較好。

1.人是粧，佛是扛。

2.姑換嫂。

3.Tng am eⁿ。

4.我無ân-âu 你。

5.二八佳人二八chhiu。

6.e̍k-lîm sò͘。

7.狗肉扶起無扶倒。

8.豬m̄ 過門，是歹年旬。

9.離月無離日。

10. 金thoé bān jiok。

11.蜈蜞咬kap。

12. 企猴企猴。

13. 狗頭滴著烏麻油。

14. 冤家你來誤我。

15. 無發作粿，有發作粿。

16. 我若開嘴tio̍h。

17. 我無o-hân lí。

18. 無曖無昧三人衫。

19. 四六kek倒péng。

20. 烏目抵白目。

21. 講酸lam ê 話。

22. Chia̍h thian-tong 。

23. 我佮伊對giám 。

24. 三年官，兩年滿。

25. 日頭圓圓lin，chhoàn餓是單身。

26. M̄ 是人ê gâu ，是錢做對頭。

27. 照時唸路。

28. 戴加冠面。

29. Beh 知莫得是歹事。

30. 龜鹿角膠 。

31. 大龜m̄ 入，細龜m̄ 出。

32. 拜關說。

33. 博天 khiat 。

34. 闊做隘收。

35. Beh chhia̍k破伊ê 落袋仔。

36. 頭字六。

37. 老命配你chhìn肉凍。

38. 來bē 來，去bē 去。

39. 升地斗厝。

40. 神經過敏。

41. Lô͘ oán chhàm phoà。

42. 無面頂百thang穿。
