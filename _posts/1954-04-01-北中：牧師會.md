---
title: "北中：牧師會"
categories:
  - 散文
tags:
  - 無lo̍h名
toc: true
toc_sticky: true
---

# PAK TIONG: Bo̍k-su-hoē

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第784卷 |
| 日期 | 1954/4 |
| 頁數 | 11 |

## 白話字（原文數位化）

PAK TIONG

I.Bo̍k-su-hoē

1954.04  784 hō  p.11

Tâi-pak kūn-kau ê thoân-kàu-chiá muí-goe̍h-ji̍t ū chū-chi̍p chi̍t pái ê bo̍k-su-hoē, chit goe̍h ji̍t (3 goe̍h 8 hō), ū chū-chi̍p tī Chháu-soaⁿ ê Tân Hōng-goân Sian-siⁿ ê chhù (Hoa-lâm gîn-hâng ê siông-bū táng-sū). Hit ji̍t ū tit-tio̍h Hoa-lâm gîn-hâng ê kau-thong-chhia chhoā hù-hoē ê lâng it-tông kàu Chháu-soaⁿ chheng-chēng ê só͘-chāi, hù-hoē-chiá ū 23 miâ, Hoē-tiúⁿ Gô͘ Thian-bēng Bo̍k-su chhoā chèng-lâng lé-pài, iā tit-tio̍h Khó͘ Hiàn-chong Sian-siⁿ ê bián-lē. Tē-jī pō͘ ū thiaⁿ Bêng Iú-tek Bo̍k-su ê Sè-kài siau-sit, tit-tio̍h chin hó ê bián-lē. So͘ Ka-ô͘ Sian-siⁿ hu-hū ê hó chiau-thāi, (i sī Hoa-lâm gîn-hâng ê keng-lí) ta̍k-lâng put-chí kám-siā, kóng, āu-pái iáu ū ki-hoē, jiân-āu ū koh chē chhia kàu kong-hn̂g beh koan-sióng hoe, chóng-sī tú-tn̄g hit-ji̍t ū tà bông-bū, bô ta̍t bo̍k-tek.

## 漢羅（Ùi原文改寫）

北中

I.牧師會

1954.04  784號  p.11

台北近郊的傳教者每月日有聚集一擺的牧師會，這月日(3月8號)，有聚集佇草山的陳Hōng-goân先生的厝(華南銀行的常務董事)。彼日有得著華南銀行的交通車chhoā赴會的人一同到草山清靜的所在，赴會者有23名，會長吳天命牧師chhoā眾人禮拜，也得著許Hiàn-chong先生的勉勵。第二步有聽明有德牧師的世界消息，得著真好的勉勵。蘇Ka-ô͘先生夫婦的好招待，(伊是華南銀行的經理)逐人不止感謝，講，後擺猶有機會，然後有閣坐車到公園欲觀賞花，總是拄tn̄g彼日有罩濛霧，無達目的。
