---
title: "看光星"
categories:
  - 詩
tags:
  - 鄭溪泮 Tēⁿ Ke-phòan
toc: true
toc_sticky: true
---

# Khoàⁿ kng Chheⁿ.

## 文獻資訊

| 項目 | 資料 |
|---|---|
| 作者 | 鄭溪泮 Tēⁿ Ke-phòan |
| 卷期 | 台灣教會公報 |
| 卷期 | 第429卷 |
| 日期 | 1920/12 |
| 頁數 | 11 |

## 白話字（原文數位化）

Khoàⁿ kng Chheⁿ

1920.12  tē 429 koàn  p.11

(Tēⁿ Khe-phoàn chok.)

1.Chhiáⁿ khoàⁿ thiⁿ-téng kng-bêng ê chheⁿ,

En̂g-kng chhàn-lān piàn-chiò àm-mê;

uī-hô hut-jiân hit liap3 chhut-hiān?

Sī Chú kàng-lîm siúⁿ-sù in-tián.

2.Che chheⁿ hián-bêng Kiù-chú kàng-seng,

Tuì thiⁿ chhut-sì tī Pek-lī-hêng;

Che chheⁿ êng-kng chiò kàu tang-hng,

Phok-sū khoàⁿ-kìⁿ khí-sin chhut mn̂g.

3.Kng chheⁿ chhoā in jip Chú ê chhù,

Kiâⁿ-lé kuī-pài, hiàn mi̍h lóng ū;

Thiⁿ-téng sèng-sài moá sim hoaⁿ-hí,

àm-chēⁿ chí-sī kah in tńg khì.

4.Lán lâng sim-ba̍k o͘-àm ná mê,

Chhiáⁿ khoàⁿ hit lia̍p kiù-sè kng chheⁿ;

Phín-hēng têng-seⁿ, kiâⁿ tī kng-bêng,

ǹg I lâi kiâⁿ tit-kàu thian-téng.

5.Bí-sài-a chheⁿ in-huī ke̍k toā,

Pò lâng bat Chú chhin-kīn oá-loā;

Lán tio̍h kèng-pài kám-siā gîm si,

O-ló sèng-miâ kàu bān-bān nî.

## 漢羅（Ùi原文改寫）

看光星

1920.12  第429卷  p.11

(鄭溪泮作。)

1.請看天頂光明的星，

榮光燦爛遍照暗暝；

為何忽然彼粒出現？

是主降臨賞賜恩典。

2.這星顯明救主降生，

對天出世佇伯利恆；

這星榮光照到東方，

博士看見起身出門。

3.光星chhoā in入主的厝，

行禮跪拜獻物攏有；

天頂聖使滿心歡喜，

暗星指示佮in轉--去.

4.咱人心目烏暗若暝，

請看彼粒救世光星，

品行重生，行佇光明，

向伊來行直到天庭。

5.彌賽亞星恩惠極大，

報人捌主親近倚賴，

咱著敬拜感謝吟詩，

呵咾聖名到萬萬年。
