---
title: "青年會歌"
categories:
  - 無分類
tags:
  - 鄭溪泮 Tēⁿ Ke-phòan
toc: true
toc_sticky: true
---

# Chheng-liân-hoē-koa

## 文獻資訊

| 項目 | 資料 |
|---|---|
| 作者 | 鄭溪泮 Tēⁿ Ke-phòan |
| 卷期 | 台灣教會報 |
| 卷期 | 第556期 |
| 日期 | 1931/7 |
| 頁數 | 5 |

## 白話字（原文數位化）

Chheng-liân-hoē-koa

1931.07  tē 556 koàn  p.5

(Tēⁿ Khe-phoàn chò)

Doh = C 3/4  ēng ài-chêng kap khin-khoài

1.Tī Chú soaⁿ-piⁿ, goá sim hiahⁿ-chhíⁿ,

oán-jiân ná chēng-chuí-piⁿ;

Hoe-ba̍k bō͘-sēng, chhiⁿ-chhuì tn̂g nî,

Chiáu-chiah gîm si hoaⁿ-hí.

Ū Chú lâm-lú, chheng-liân iûⁿ siaⁿ,

Thiⁿ gîm tē hô, thoân-thé kiat chiâⁿ,

Pò-thoân : Lêng, Tì, Tek, Thé chiâu-pī,

uī Chú, uī goá kap lí.

2.Chheng-liân lâm-lú, siaⁿ-im chê gîm,

Hô-hâi soaⁿ koân hái chhim;

Kap Chú kiat-liân saⁿ-thiàⁿ bô chīn,

Lêng-hûn, tì-huī ji̍t sin .

Thian-kok tì-huī, oa̍h-miā pún-goân,

Pek-chhiat khún-kiû, Chú sù oân-choân,

Chhim chai sè-kài ò-biāu bô chīn,

uī Chú, uī lán Tó-bîn.

3.Tek-hēng tuì Chú sèng-kiat oân-chiâⁿ,

Sin-thè pêng-an ióng-kiāⁿ,

Hia̍p-le̍k tâng-sim, hián-chhut saⁿ-thiàⁿ,

Ná kú ná hó miâ-siaⁿ.

Goān lán tāi-ke, sim tâng it thé,

Jia̍t-sim khò Chu8, hian thiⁿ koāⁿ tē,

Lī-ek chèng-lâng, êng kui Siōng-tè,

Chheng-liân-hoē bān-bān sè.

## 漢羅（Ùi原文改寫）

青年會歌

1931.07  第556卷  p.5

(鄭溪泮做)

Doh = C   3/4   用愛情佮輕快

1.佇主山邊，我心hiahⁿ醒，

宛然若靜水邊；

花木茂盛，青翠長年，

鳥隻吟詩歡喜。

有主男女，青年揚聲，

天吟地和，團體結成，

報傳：靈、智、德、體齊備，

為主，為我佮你。

2.青年男女，聲音齊吟，

和諧山懸海深；

佮主結連相疼無盡，

靈魂，智慧日新。

天國智慧，活命本源，

迫切懇求，主賜完全，

深知世界奧妙無盡，

為主，為咱島民。

3.德行對主聖潔完成，

身體平安勇健，

協力同心，顯出相疼，

那久那好名聲。

願咱逐家，心同一體，

熱心靠主，掀天捾地，

利益眾人，榮歸上帝，

青年會萬萬世。
