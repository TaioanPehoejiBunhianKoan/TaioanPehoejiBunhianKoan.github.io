---
title: "日本基督教團設置海外宣道局"
categories:
  - 散文
tags:
  - 無lo̍h名
toc: true
toc_sticky: true
---

# Ji̍t-pún Ki-tok kàu-thoân siat-tì Hái-goā Soan-tō-kio̍k

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第1030期 |
| 日期 | 1968/5 |
| 頁數 | 7 |

## 白話字（原文數位化）

Ji̍t-pún Ki-tok kàu-thoân siat-tì Hái-goā Soan-tō-kio̍k

1968.05.15 1030 hō  P.7

日本基督教團設置海外宣道局

Ji̍t-pún Ki-tok Kàu-thoân tī 3 ge̍h 19-21 ji̍t tī Sîn-hō͘ khui tē 18 kài ê Chòng-hoē.  Hoē-tiong thong-kè siat-tì Hái-goā Soan-tō-kio̍k, jīm-bēng小豆正夫牧師（Kàu-thoân ê su-kì, Tâi-oân Soan-kàu Hia̍p-le̍k Uí-oân-tiúⁿ）choè kio̍k-tiúⁿ.

Chit ê gī-án sī Kàu-thoân ê Chóng-hoē só͘ thê-àn ê.  Ji̍t-pún Ki-tok Kàu-thoân chāi-lâi tī Thoân-tō-kio̍k ê ē-bīn ū"Hái-goā Soan-tō-pō͘."Chit kài ê Chóng-hoē iáu ū chi̍t ê ì-kiàn sī kiông-hoà goân-lâi ê Hái-goā Soan-tō-pō͘, chóng-sī thó-lūn kiat-kó, gī-koat siat"Hái-goā Soan-tō-kio̍k."

## 漢羅（Ùi原文改寫）

日本基督教團設置海外宣道局

1968.05.15  1030號P.7

日本基督教團設置海外宣道局

日本基督教團佇3月19-21日佇神戶開第18屆的總會。會中通過設置海外宣道局，任命小豆正夫牧師（教團的書記，台灣宣教協力委員長）做局長。

這個議案是教團的總會所提案的。日本基督教團在來佇傳道局的下面有「海外宣道部。」這屆的總會猶有一個意見是強化原來的海外宣道部，總是討論結果，議決設「海外宣道局。」
