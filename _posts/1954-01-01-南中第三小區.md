---
title: "南中第三小區"
categories:
  - 無分類
tags:
  - 劉華義 Lâu Hoâ-gī
toc: true
toc_sticky: true
---

# Lâm-tiong Tē 3 sió-khu

## 文獻資訊

| 項目 | 資料 |
|---|---|
| 作者 | 劉華義 Lâu Hoâ-gī |
| 卷期 | 台灣教會公報 |
| 卷期 | 第781號 |
| 日期 | 1954/1 |
| 頁數 | 19-20 |

## 白話字（原文數位化）

Lâm Tiong Tē 3 sió-khu

1954.01  781 hō   p.19-20

Bîn-kok 42 nî 12 goe̍h 17 hō téng-po͘ 10 tiám poàⁿ, Lâm Tiong tē 3 sió-khu-hoē ū chū-chi̍p tī Sin-hoà kàu-hoē ê pān-kong-sek gī-sū.

Chit-tia̍p chiong só͘ keng-koè ê kán-iàu kì tī chia:－

1) Hia̍p-gī mê-nî ê kang-chok chiàu ē-bīn ê sūn-sū chhui-chìn:－

1 goe̍h: Chù-tiōng kiông-tiau kî-tó (kî-tó goe̍h).

2 goe̍h: Kiông-hoà tha̍k pe̍h-oē-jī (sek-jī goe̍h).

3 goe̍h: Chù-tiōng hùn-chìn (hùn-chìn goe̍h).

4 goe̍h: Chhoā lâng kui Chú (ín jîn kui Chú goe̍h).

5 goe̍h: Ka-têng lé-pài (ka-têng lé-pài goe̍h).

6 goe̍h: Khek-kí hōng-hiàn (hōng-hiàn goe̍h).

7 goe̍h: Tha̍k keng ūn-tōng (tha̍k keng goe̍h).

2) Gī āu-hoê Sèng-keng chhek-giām ê kho-bo̍k, sī Hui-li̍p-pí su.

3) Gī sin-nî tō͘ iàu chài khai-chhui Tióng-chip liân-gî-hoē:－

1. Kî-ji̍t  : 43 nî 2 goe̍h 5 ji̍t (seng-kî 5).

2. Sî-kan  : Siōng-ngó͘ 10 tiám.

3. Káng-su : Chóng-kàn-sū N̂g Bú-tong Bo̍k-su.

4. Káng-tê : "Sím-mi̍h kiò-chò Tiúⁿ-ló kàu-hoē?"

5. Hoē-chí :Eńg-khong kàu-hoē.

6. Jîn-oân : Tióng-ló kap chip-sū (goân-chek-siōng choân-pō͘ chhut-se̍k)

7. Hoē-huì : Muí miâ Tâi-pè 2 kho͘ gîn.

8. Tiong-si̍t : Sió-khu-hoē siat-hoat.

9. Chhia-huì : Chū-pī.

10. Kang-chok : Téng-po͘ khui-hoē kap gián-kiù; ē-po͘, pò-kò, thó-lūn, í-ki̍p hia̍p-gī.

4) Gī khu-huì chiàu án-ni koah-tong:－

Siān-hoà, Kui-jîn, Sin-hoà kok 20 kho͘; Sin-chhī, Téng-soaⁿ-kha, Eńg-khong, Toā-oan kok 15 kho͘; Kháu-pi 10 kho͘.

5) Chin thang hoaⁿ-hí ê siau-sit, chiū-sī Sin-hoà Hó͘-thâu-pi khah ji̍p-khì, ū chi̍t só͘-chāi, kiò-chò Kháu-pi, í-keng ū siat-chiâⁿ chi̍t keng kàu-hoē lah.Tī chit kài ê Tiong-hoē, beh pín-chhéng chèng-sek sêng-li̍p. Kám-siā Chú!!

Sió-khu-tiúⁿ: Lâu Hoâ-gī.

## 漢羅（Ùi原文改寫）

南中第 3 小區

1954.01  781號p.19-20

民國42年12月17號頂晡10點半，Lâm中第3小區會有聚集佇新化教會的辦公室議事。

這tia̍p將所經過的簡要記佇遮：－

1)     協議明年的工作照下面的順序推進：－

1月：注重強調祈禱(祈禱月)。

2月：強化讀白話字(識字月)。

3月：注重奮進 (奮進月)。

4月：Chhoā人歸主(引人歸主月)。

5月：家庭禮拜(家庭禮拜月)。

6月：克己奉獻(奉獻月)。

7月：讀經運動(讀經月)。

2)議後回聖經測驗的科目，是腓立比書。

3)義議新年度要再開催長執連誼會：－

1.期日：43年2月5日(星期 5)。

2.時間：上午 10點。

3.講師：總幹事黃武東牧師。

4.講題 ：「啥物叫做長老教會？」

5.會址：永康教會。

6.人員：長老佮執事(原則上全部出席)

7.會費：每名台幣 2箍銀。

8.中食：小區會設法。

9.車費：自備。

10.工作：頂晡開會佮研究；下晡：報告，討論，以及協議。

4)議區費照按呢割當：－

善化、歸仁、新化 各 20箍；新市、頂山跤、永康、大灣各 15箍；口埤 10箍。

5)真通歡喜的消息，就是新化虎頭埤較入去，有一所在，叫做口埤，已經有設成一間教會lah。佇這屆的中會，欲稟請正式成立。感謝主！！

小區長：劉華義。
