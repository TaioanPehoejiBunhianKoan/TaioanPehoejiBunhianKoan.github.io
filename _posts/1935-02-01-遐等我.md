---
title: "遐等我"
categories:
  - 詩
tags:
  - 柯--氏 Í-lī Koa--sī Í-lī
toc: true
toc_sticky: true
---

# Hia tán Goá

## 文獻資訊

| 項目 | 資料 |
|---|---|
| 作者 | 柯--氏 Í-lī Koa--sī Í-lī |
| 卷期 | 台灣教會報/芥菜子 |
| 卷期 | 第599期 |
| 日期 | 1935/2 |
| 頁數 | 24 |

## 白話字（原文數位化）

Hia tán Goá

1935.02 tē 599 koàn, Koà-chhài-chí 109 hō, p.24

(Koa--sī Í-lī e̍k)

1.Tī hit-pêng sī lán chó͘-ke,

Sèng-tô͘ kàu hia kìⁿ Thiⁿ Pē;

Sí-sit, kàu-bé bô koân-sè,

Hia tán Goá.

Chhin-chhiūⁿ àm-mî ná kè-khì,

Chiū oē chiâⁿ-choè toā hoaⁿ-hí;

ài tò-khì kap Chú bô lī,

Hia tán Goá.

Hô.    Hia tán Goá.

Hia tán Goá.

Hia ū oa̍h-miā ê chhiū teh khui,

Hia tán Goá.

Sí-sit, kàu-bé bô koân-sè,

Tī hit-pêng sī lán chó͘-ke;

Sèng-tô͘ kàu hia kìⁿ Thiⁿ Pē,

Hia tán Goá.

2.Chia só͘ ǹg-bāng sī khang-khang,

Saⁿ-thiàⁿ ê chêng ná bîn-bāng;

Thian-tông ê toā hok bô hān,

Hia tán Goá.

Tī Hô-kiⁿ, kng-kng phó͘-piàn,

Sèng-siâⁿ lāi hō͘ lâng him-siān;

Lán ê sìn-gióng tio̍h tù-hiān,

Hia tán Goá.

3.Thiⁿ-sài só͘ toà ê Kim-siâⁿ,

Sī teh o-ló Chú ê Miâ;

Hông-kiong chiū-sī Ông ê Siâⁿ,

Hia tán Goá.

Tī-hia chin-bi̍t teh kau-poê,

Lóng-chóng toà hia tâng chū-hoē;

Kú-tn̂g hok-khì éng boē-hoè,

Hia tán Goá.

## 漢羅（Ùi原文改寫）

遐等我

1935.02 第599卷，芥菜子109號，p.24

(柯--氏Í-lī譯)

1.佇彼爿是咱祖家，

聖徒到遐見天父；

死失，到尾無權勢，

遐等我。

親像暗暝那過去，

就會成做大歡喜；

愛倒去佮主無離，

遐等我。

和。遐等我，

遐等我；

遐有活命的樹teh開，

遐等我。

死失，到尾無權勢，

佇彼爿是咱祖家；

聖徒到遐見天父，

遐等我。

2.遮所向望是空空，

相疼的情若眠夢；

天堂的大福無限，

遐等我。

佇河kiⁿ，光光普遍，

聖城內予人欣羨；

咱的信仰著著現，

遐等我。

3.天使所蹛的金城，

是teh呵咾主的名；

皇宮就是王的城，

遐等我。

佇遐親密teh交陪，

攏總蹛遐同聚會；

久長福氣永袂廢，

遐等我。
