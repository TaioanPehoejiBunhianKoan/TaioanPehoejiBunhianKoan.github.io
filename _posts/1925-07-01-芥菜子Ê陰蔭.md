---
title: "芥菜子Ê陰蔭"
categories:
  - 詩
tags:
  - 鄭溪泮 Tēⁿ Ke-phòan
toc: true
toc_sticky: true
---

# KOÀ-CHHÀI CHÍ Ê ÌM-ŃG

## 文獻資訊

| 項目 | 資料 |
|---|---|
| 作者 | 鄭溪泮 Tēⁿ Ke-phòan |
| 卷期 | 芥菜子 |
| 卷期 | 第 1 號 |
| 日期 | 1925/7 |
| 頁數 | 3-4 |

## 白話字（原文數位化）

KOÀ-CHHÀI CHÍ Ê ÌM-ŃG

(Riverain Tee chò)                                       Má-thài 13:31

Doh C.                                              Kín ko̍h oa̍h-tāng

歌譜

五線譜

1.          Khoàⁿ! Koà-chhài chí,

iā tī puî-tē tiong-ng!

Puh-íⁿ, siⁿ ki,

khui-hoe, kiat-chí chiau-chn̂g.

Khîm-siù thâng thoā,

Kia̍h-ba̍k, khoàⁿ tuì hn̄g-hn̄g;

Hīm-bō͘ khoàⁿ-oa̍h,

Lāi bih tī I ìm-ńg--ìm-ńg.

2.         Hok-im chin-lí,

Sui-jiân chhài-chí ê toā;

Chīn-la̍t kóng-khí,

Kiù lâng ti̍t-kàu éng-oa̍h.

Thian-kok khui-khoah,

Sèng-miâ ji̍t-ji̍t êng-kng;

Bān-bîn kuì-oá.

Lâi hioh tī I im-ńg--ìm-ńg.

ēng chit siú lâi chiok-hō Pak-pō͘ kàu-hoē-pò, “Koà-chhài-chí” chhòng-khan kì-liām.

Tīⁿ Khe-phoàn

## 漢羅（Ùi原文改寫）

芥菜子Ê陰蔭

(Riverain Tee作)                                      馬太13:31

Doh C.                                              緊koh活動

歌譜

五線譜

1.        看！芥菜子，

掖佇肥地中央！

莩芛，生枝，

開花，結子齊全。

禽獸蟲豸，

舉目，看對遠遠。

欣慕快活，

來覕伊陰蔭--陰蔭。

2.       福音真理，

雖然菜子ê大；

盡力講起，

救人得到永活。

天國開闊，

聖名日日榮光；

萬民跪倚，

來歇佇伊陰蔭--陰蔭。

用這首來祝賀北部教會報，「芥菜子」創刊記念。

鄭溪泮
