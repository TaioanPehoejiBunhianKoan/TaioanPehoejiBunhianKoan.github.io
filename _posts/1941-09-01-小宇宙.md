---
title: "小宇宙"
categories:
  - 散文
tags:
  - 王守勇 Ông Siú-ióng
toc: true
toc_sticky: true
---

# Sió Ú-tiū

## 文獻資訊

| 項目 | 資料 |
|---|---|
| 作者 | 王守勇 Ông Siú-ióng |
| 卷期 | 台灣教會公報 |
| 卷期 | 第678期 |
| 日期 | 1941/9 |
| 頁數 | 7 |

## 白話字（原文數位化）

Sió Ú-tiū

Ông Siú-ióng

Chiap téng goe̍h 5 bīn

1941年9月678期     7

(13) Lîm Khéng ê lāu-bó, pàng hō͘ i ê kiáⁿ-jî ê uî-sán sī chi̍t-koàn ê Sèng-chheh. I sui-jiân kóng, " Kiáⁿ ah! Lí tio̍h kèng-uì Siōng-tè tio̍h thiàⁿ chhù-piⁿ; tio̍h ho̍k-sāi lāu-pē kap pang-chān toā-chí". āu-lâi iā chò Bí-kok tē 16 tāi ê Tāi-thóng-léng. Ū án-ni ê sìn-gióng ê lāu-bó, chiū ū án-ni ê jîn-bu̍t.

(14) Tông-chì-siā tī kin-nî 4 goe̍h , ū hú-khó hō͘ nn̄g chheng 55 ê ha̍k-seng lâi ji̍p-o̍h; siū-giām-seng chóng-sò͘ 7 chheng 3 pah ê.

(15) Tâi-pa̍k Sîn-ha̍k-hāu, pún-nî tō͘ ê sin-ji̍p-seng ū khioh nn̄g-ê. Lán ê sìn-tô͘ ê tiong-kan ū chin chē ê chheng-liân, khó-sioh siū kéng-tiàu ê chin chió. Iu-siù ê chheng-liân , jia̍t-sim thiàⁿ Chú ê chheng-liân, tàu-tí sī cháu tuì tó-uī khì......?

## 漢羅（Ùi原文改寫）

小宇宙

王守勇

接頂月5面

1941年9月678期     7

(13)林肯的老母，放予伊的囝兒的遺產是一卷的聖冊。伊雖然講，「囝啊！你著敬畏上帝著疼厝邊；著服事老爸佮幫贊大姊」。後來也做美國第16代的大統領。有按呢的信仰的老母，就有按呢的人物。

(14)同志社佇今年4月，有許可予兩千55个學生來入-學；受驗生總數7千3百的。

(15)台北神學校，本年度的新入生有抾兩个。咱的信徒的中間有真濟的青年，可惜受揀召的真少。優秀的青年，熱心疼主的青年，到底是走對佗位去......？
