---
title: "假的先生"
categories:
  - 散文
tags:
  - 陳添旺 Tân Thiam-ōng
toc: true
toc_sticky: true
---

# Ké ê Sian-siⁿ

## 文獻資訊

| 項目 | 資料 |
|---|---|
| 作者 | 陳添旺 Tân Thiam-ōng |
| 卷期 | 台灣教會報 |
| 卷期 | 第371卷 |
| 日期 | 1916/2 |
| 頁數 | 5-6 |

## 白話字（原文數位化）

Ké ê Sian-siⁿ.

1916. 2, no. 371, pp. 5-6

Kū-nî 8 ge̍h ū 2 lâng lâi hū-kūn tsoè i-seng. Chi̍t lâng kóng sī Lân I-seng ê ha̍k-seng, chi̍t lâng kóng sī Lân I-seng ê ha̍k-seng, chi̍t lâng kóng sī Má-kai i-īⁿ ê sian-siⁿ, hioh-joa̍h chhut lâi boē io̍h si-chè pò͘-tō, si̍t-tsāi phiàn lâng chîⁿ chin tsoē. āu-lâi ū kèng-koaⁿ khì tiau-tsa chiū khì pa̍t uī. Kàu 12 ge̍h chiū khì kūn Tāi-kah Tsuí-bé-tsng boē io̍h, chiū oāⁿ khoán; chi̍t-ê kóng sī Lân I-seng ê ha̍k-seng, chi̍t-ê kóng sī Tun-á-kha ê thoân-tō tsoè siāu-kài-jîn. án-ni si̍t-tsāi ū sún-hāi ê só͘-tsāi. Kūn-lâi chit khoán chià miâ ê lâng chin tsoē, só͘-í ài siá kuí jī chiūⁿ Pò, hō͘ tāi-ke tsai thang tiuⁿ-tî, m̄ thang hō͘ lâng phiàn-khì, iā bián kî-koài i-seng thoân-tō teh phiàn lâng. Nā ū sè-sio̍k hiâm, chiū thang kā in soat-bêng, che sī chin iàu-kín.

(Tân Thiam-ōng kì).

## 漢羅（Ùi原文改寫）

假的先生。

1916.2  no.371  pp.5-6

舊年8月有2人來附近做醫生。一人講是蘭醫生的學生，一人講是蘭醫生的學生，一人講是馬偕醫院的先生，歇熱出來賣藥施濟佈道，實在騙人錢真濟。後來有警官去調查就去別位。到12月就去近大甲水尾莊賣藥，就換款；一个講是蘭醫生的學生，一个講是墎仔跤的傳道做紹介人。按呢實在有損害的所在。近來這款藉名的人真濟，所以愛寫幾字上報，予大家知通張持，毋通予人騙去，也免奇怪醫生傳道咧騙人。若有世俗嫌，就通共in說明，這是真要緊。

(陳添旺記)。
