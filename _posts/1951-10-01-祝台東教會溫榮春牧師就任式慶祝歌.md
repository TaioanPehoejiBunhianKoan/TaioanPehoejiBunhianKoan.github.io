---
title: "祝台東教會溫榮春牧師就任式慶祝歌"
categories:
  - 詩
tags:
  - Tang O͘-goân Tang O͘-goân
toc: true
toc_sticky: true
---

# Chiok Tâi-tang kàu-hoē Un En̂g-chhun Bo̍k-su chiū-jīm-sek khèng-chiok-koa

## 文獻資訊

| 項目 | 資料 |
|---|---|
| 作者 | Tang O͘-goân Tang O͘-goân |
| 卷期 | 台灣教會公報 |
| 卷期 | 第754號 |
| 日期 | 1951/10 |
| 頁數 | 15 |

## 白話字（原文數位化）

TANG TIONG

2. Chiok Tâi-tang kàu-hoē Un En̂g-chhun Bo̍k-su chiū-jīm-sek khèng-chiok-koa.

1951.10 tē 754 hō p.15

(Tî-siōng kàu-hoē: Tang O͘-goân)

1. Khèng-chiok êng-jīm tī Tâi-tang,

Liông-bo̍k chiàⁿ-chiàⁿ sī chit lâng;

Kim-ji̍t khèng-chiok sim hoaⁿ-hí,

Khah hó gû-lo̍k khoàⁿ kéng-tì.

2. En̂g-chhun Bo̍k-su ū chu-keh,

Tō-lí thoân kàu lāi-ho̍k tē;

Thiaⁿ-kìⁿ kóng bat siū ap-chè,

Sī uī-tio̍h beh kìⁿ Thiⁿ-pē.

3. Kàu-hoē tióng-chip sī thiāu-tú,

Heng-khí kàu-hoē bān nî kú;

Goān Chú sù hok Un Bo̍k-su,

Ui Chú kang-chk khèng iú û.

Tî-siōng kàu-hoē: Tang O͘-goân.

## 漢羅（Ùi原文改寫）

東中

2. 祝台東教會溫榮春牧師就任式慶祝歌

1951.10 第754號 p.15

(池上教會： Tang O͘-goân)

1. 慶祝榮任佇台東，

良牧正正是這人；

今日慶祝心歡喜，

較好娛樂看景致。

2. 榮春牧師有資格，

道理傳到大福地；

聽見講捌受壓制，

是為著欲見天父。

3. 教會長執是柱抵，

興起教會萬年久；

願主賜福溫牧師，

為主工作慶有餘。
