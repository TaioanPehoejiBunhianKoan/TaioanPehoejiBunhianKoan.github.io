---
title: "佮主同死，同活"
categories:
  - 無分類
tags:
  - 周天來 Chiu Thian-lâi
toc: true
toc_sticky: true
---

# Kap Chú tâng sí, tâng oa̍h

## 文獻資訊

| 項目 | 資料 |
|---|---|
| 作者 | 周天來 Chiu Thian-lâi |
| 卷期 | 台灣教會公報 |
| 卷期 | 第842號 |
| 日期 | 1959/2 |
| 頁數 | 25 |

## 白話字（原文數位化）

Kap Chú tâng sí, tâng oa̍h

-(Ka-lia̍p-thài 2:20)-

1959.02 tē 842 hō p.25

(Chiu Thian-lâi chok)

1. Kám-siā Siōng-tè, un-tián thiàⁿ-thàng,

Siúⁿ-sù Sèng Kiáⁿ, thoè lán siū sí;

Kìⁿ-nā chiap-la̍p, sìn I ê lâng,

Chiū thang chiâⁿ-choè Siōng-tè kiáⁿ-jî.

2. Kiù-chú Iâ-so͘, oân-choân bô choē,

Tam-tng goá choē, siū tèng si̍p-kè;

Lán tio̍h khiam-pi, sêng-si̍t hoán-hoé,

Chiah thang chiū-kūn, Thiⁿ-pē Siōng-tè.

3. Sìn Chú ê lâng, só͘ tio̍h keng-giām,

Chiū-sī kap Chú, tâng-sí, tâng-oa̍h;

Pó-poè chin-lí, ta̍t-tit siàu-liām,

Kian-kò͘ sìn-sim, bián-tì iô-choah.

4. Goá ê choē-sin, í-keng lóng sí,

M̄-chún choē-ok, kau-tîⁿ bô soah;

Goá-taⁿ teh oa̍h, m̄-sī ka-kī,

Chú tiàm tī goá lāi-bīn teh oa̍h

5. Goān Chú thiàⁿ-thàng, chhui-pek goá sim,

Chān goá it-seng, kap Lí kiat-liân;

Pò-iông kiù-sè, chin-lí, hok-im,

Hō͘ lâng tit Chú ke̍k-toā un-tián.

A-men.

◎Hū-kì: - Chhiáⁿ ēng Sèng-si 159 siú ê B tiāu lâi gîm, chiū oē hô; á-sī beh lēng-goā koh choè sin-tiāu iā hó.

## 漢羅（Ùi原文改寫）

佮主同死，同活

-(迦拉太2:20)-

1959.02 第842號 p.25

(周天來　作)

1. 感謝上帝，恩典疼痛，

賞賜聖子，替咱受死；

見若接納，信伊的人，

就通成做上帝子兒。

2. 救主耶穌，完全無罪，

擔當我罪，受釘十架；

咱著謙卑，誠實反悔，

才通就近，天父上帝。

3. 信主的人，所著經驗，

就是佮主，同死，同活；

寶貝真理，值得數念，

堅固信心，免致搖泏。

4. 我的罪身，已經攏死，

毋准罪惡，交纏無煞；

我今teh活，毋是家己，

主踮佇我內面teh活。

5. 願主疼痛，催逼我心，

願我一生，佮你結連；

報揚救世，真理，福音，

予人得主極大恩典。阿門。

◎附記：－請用聖詩159首的B調來吟，就會和，抑是欲另外閣做新調也好。
