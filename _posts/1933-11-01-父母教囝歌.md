---
title: "父母教囝歌"
categories:
  - 詩
tags:
  - 無lo̍h名
toc: true
toc_sticky: true
---

# Pē-bó kà kiáⁿ koa

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第584卷 |
| 日期 | 1933/11 |
| 頁數 | 7 |

## 白話字（原文數位化）

Pē-bó kà kiáⁿ koa

Bān-tan T. L. T.

1933.11, no. 584, pp. 7

1. Siōng-tè kau-tāi lán kiáⁿ-jî,

Siū I kau-thok bô hi-kî,

Chīn-sim kà kián sī gī-bū,

Kiáⁿ gâu pē-bú tit bêng-ū.

2. Tì-ì chhoā kián siú Chú-ji̍t,

āu-lâi chú-tē pìⁿ sêng-si̍t,

Put-lūn lāi-goā chiâⁿ hó miâ,

Pa̍t-ji̍t kìⁿ Chú bián kiaⁿ-hiâⁿ.

3. Chin-chú ài lâng sūn-ho̍k I,

Tī ke kà kiáⁿ o̍h gîm-si,

Kiáⁿ-jî sī lán oa̍h châi-sán,

Pē-bú kàu-tok bô lán-thán.

4. Sī-toā hêng-uî nā oai-chhoa̍h,

Sī-sè o̍h i bô cheng-choa̍h,

Ji̍t-āu kiáⁿ-jî pìⁿ put-liông,

Pē-bú pháiⁿ miâ sī pêng-siông.

5. Pē-bú chhe-kah, kiáⁿ the-thok,

Kiáⁿ m̄-kiâⁿ, pē-bú sit tok,

Sui-jiân pàng-tiau ia̍h bô kiaⁿ,

Gín-ná āu-lâi ē pìⁿ-chiaⁿ.

6. Í-āu ài ké ia̍h bô hāu,

Kiâⁿ pháiⁿ it-hoat ná chhim kāu,

Pē-bú tō-lí bô bêng-pe̍k,

Hāi kiáⁿ lêng-hun kàu tē-ge̍k.

## 漢羅（Ùi原文改寫）

父母教囝歌

萬丹 T. L. T.

1933.11, no. 584, pp. 7

1. 上帝交代咱囝兒，

受伊交託無稀奇，

盡心教囝是義務，

囝gâu父母得名譽。

2. 致意chhoā囝守主日，

後來子弟變誠實，

不論內外成好名，

別日見主免驚惶。

3. 真主愛人順服伊，

佇家教囝學吟詩，

囝兒是咱活財產，

父母教督無懶thán。

4. 序大行為若歪斜，

序細學伊無精choa̍h，

日後囝兒變不良，

父母歹名是平常。

5. 父母差教，囝推託，

囝毋行，父母失督，

雖然放刁亦無驚，

囡仔後來會變精。

6. 以後愛解亦無效，

行歹益發ná深厚，

父母道理無明白，

害囝靈魂到地獄。
