---
title: "真理來台70週年紀念部會"
categories:
  - 散文
tags:
  - 無lo̍h名
toc: true
toc_sticky: true
---

# Chin-lí lâi Tâi 70 chiu-nî Kì-liām Pō͘-hoē

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第577卷 |
| 日期 | 1933/4 |
| 頁數 | 16 |

## 白話字（原文數位化）

Chin-lí lâi Tâi 70 chiu-nî Kì-liām Pō͘-hoē

(N̂g Jîn-siū kì)

1933. 04, no. 577, pp. 16-17

Tō-lí kàu Tâi-oân í-keng beh 70 nî lah! Tiong-hoē ài tī chit ê 70 chiu-nî chò chi̍t hāng kì-liām sū-gia̍p, só͘-í phài pō͘-hoē siat-hoat. Pō͘-hoē khoàⁿ hiān-tāi ê chêng-hêng. Tiong-hoē tio̍h chhòng ki-pún-kim ê pit-iàu. Chêng khiok ū lâng the̍h chhut chit ê būn-tê tī Tiong-hoē, chóng-sī lóng bē tit thang si̍t-hiān.Chit pang tú-hó sī kīn tī tō-lí kàu Tâi-oân ê 70 chiu nî, ài chò chi̍t hāng sū-gia̍p chò kì-liām. Chiū sūn chit ê ki-hoē, bō͘-chi̍p ki-pún-kim lâi chò kì-liām sū-gia̍p, chiū pín-chhéng Tiong-hoē, tit-tio̍h Tiong-hoē chún, soà chún si-hêng, Taⁿ chiong só͘ beh si-hêng--ê, pâi tī ē-bīn:－

1.Ū-tēng beh bō͘-chi̍p chi̍t bān kho͘.

2. Hong-hoat, chò nn̄g-chheng kháu. Muí kháu kim 5 kho͘, chò 5 nî la̍p, chiū-sī chi̍t kháu chi̍t nî la̍p chi̍t kho͘, 5 nî kú chheng-chhó, sī chin khoài.

3.Kó͘-bú-chiá kap hū-tam khu-he̍k:－

(1) Kí Un-jiû: Toā-tō͘, O͘-gû-lân, Gû-khùn-soaⁿ, Toā-làm, Po͘-lí, Hô-bí.

(2) Lí Tō-seng: Tiân-tiong, Siā-thâu, Jī-chuí, Chháu-tun.

(3) So͘ Chín-hui: Tâi-tiong, Chheng-chuí, Chiong-hoà, Tek-san, Lo̍k-káng, Hoe-toâⁿ.

(4) IûN Chù: Tn̄g-peh-tau, Jī-lîm, Tek-tn̂g, Tāi-lí, Bū-hong, Lâm-tâu, O͘-ji̍t.

(5) Ông En̂g-bûn: Pak-táu, Oân-lîm, Toā-siâⁿ, Soa-san.

(6) N̂g Jîn-siū: Toā-siā, Hong-goân, Chhiah-chuí, Chi̍p-chi̍p, Khe-ô͘.

Í-siōng chiah ê lâng nā kàu kuì-hoē, toā ǹg-bāng sio̍k Chú ê hiaⁿ-ché, uī-tio̍h thiàⁿ Chú kap I ê kàu-hoē, chīn só͘ ē hoaⁿ-hí toā oān-chō͘, kiōng sêng chit chân hó sū, hō͘ lán kàu-hoē kian-kò͘, bián uī-tio̍h keng-chè lâi siū éng-hióng. Che chiàⁿ sī chin hó, éng-oán ê sū-gia̍p. Goān chu-kun chīn-la̍t oān-chō͘. À-bēng.

## 漢羅（Ùi原文改寫）

真理來台70週年紀念部會

（黃仁壽記）

1933. 04, no. 577, pp. 16-17

道理到台灣已經欲70年lah！中會ài佇這个70週年做一項記念事業，所以派部會設法。部會看現代ê情形、中會著創基本金ê必要。前卻有人提出這个問題佇中會，總是攏袂得thang實現。這pang拄好是近佇道理到台灣ê 70週年，ài做一項事業做記念。就順這个機會，募集基本金來做記念事業，就聘請中會，得著中會准，續准施行，Taⁿ將所欲施行--ê，排佇下面：－

1. 有定欲募集一萬箍。

2. 方法，做兩千口。每口金5箍，做5年納，就是1口1年納1箍，5年久清楚，是真快。

3. 鼓舞者kap負擔區域：－

(1) 紀溫柔：大肚、烏牛欄、牛睏山、大湳、埔里、和美。

(2) 李道生：田中、社頭、二水、草屯。

(3) 蘇振輝：台中、清水、彰化、竹山、鹿港、花壇。

(4) 楊注：Tn̄g-peh-tau、二林、竹長、大里、霧峰、南投、烏日。

(5) 王榮文：北斗、員林、大城、沙山。

(6) 黃仁壽：大社、豐原、赤水、集集、溪湖。

以上遮个人若到貴會，大ǹg望屬主ê兄姊，為著疼主kap伊ê教會，盡所會歡喜大援助，共成這層好事，予咱教會堅固，免為著經濟來受影響。這正是真好，永遠ê事業。願諸君盡力援助。À-bēng。
