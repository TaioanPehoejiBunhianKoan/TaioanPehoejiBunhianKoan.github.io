---
title: "聖誕的聖詩"
categories:
  - 詩
tags:
  - 柯設偕 Koa Siat-kai
toc: true
toc_sticky: true
---

# Sèng-tān ê Sèng-si

## 文獻資訊

| 項目 | 資料 |
|---|---|
| 作者 | 柯設偕 Koa Siat-kai |
| 卷期 | 台灣教會公報 |
| 卷期 | 第840號 |
| 日期 | 1958/12 |
| 頁數 | 10 |

## 白話字（原文數位化）

Sèng-tān ê Sèng-si

Koa Siat-kai

1958年12月840期        10

Sèng-tān ê Sèng-si tī lán hiān-chāi só͘ teh ēng ê Sèng-si lāi-bīn ū cha̍p-goā siú, chiū-sī tuì tē 17 siú kàu tē 29 siú iā tē 289 siú, tē 290 siú.

Í-chêng ê ióng-sim sîn-si lāi-bīn chí-ū chi̍t siú, chiū-sī tē 12 siú chi̍t siú nā-tiāⁿ. Hiān-chāi só͘ teh ēng ê Sèng-si bô hē tī lāi-bīn. Chit tia̍p siá hit ê kán-lio̍k ê phó͘ kap jī-kù , hō͘ tāi-ke choè chham-khó.

D tiāu 3/4

3  2 | 1 2 3 4 | 5 - 6 7 | 1| 7 6 | 5 - |

Chhiáⁿ thiaⁿ thiⁿ-sài hoaⁿ-hí ê siaⁿ,

6  7 | 1| 7 6 | 5  6 7 | 1| 5 4 | 3 - |

Kiù-chú chhut-sì  Tāi-pi̍t ê siâⁿ,

3 2| 1 2 3 4 | 5- 1| 7| 6  -  6 | 5 - - |

Che  iūⁿ ê  siaⁿ  si̍t-chāi   hó thiaⁿ,

1|  7  6 | 5 6 7  | 1| 5 4 | 3 - || 4 - - | 3 - - ||

Lán   tio̍h o-ló  Kiù-chú chun-miâ.  A-men.

1. Chhiáⁿ thiaⁿ thin-sài hoaⁿ-hí ê siaⁿ,

Kiù-chú chhut-sì Tāi-pi̍t ê siâⁿ,

Che iūⁿ ê siaⁿ si̍t-chāi hó thiaⁿ,

Lán tio̍h o-ló Kiù-chú chun-miâ.

2. (Tē 2 chat kàu tē 6 chat thâu chi̍t

choā kap tē jī choā lóng saⁿ-tâng).

Pún sī Siōng-tè to̍k-siⁿ ê Kiáⁿ,

Lán tio̍h kèng-uì Kiù-chú ê miâ.

3. Thiⁿ-sài só͘ thoân, "Lín lóng bián kiaⁿ,

Goá pò Kiù-chú chín-kiù toā miâ"

4. Chô-lāi EN-á pau pò͘ choè hō,

ài kiù sè-kan , hō͘ lâng oá-khò.

5. Thiⁿ-téng thian-kun tâng-sim o-ló,

Toē-bīn chèng-lâng tāi-ke hô-hó.

6. I hō͘ Siōng-tè li̍p choè Kiù-chú,

Kiù lâng éng-oa̍h tn̂g-tn̂g kú-kú.

7. Taⁿ lán tāi-ke tio̍h o̍h thiⁿ-sài,

Pò-iông tō-lí, chhoā lâng kèng-pài,

Siông-siông hō͘ lâng thiaⁿ lán ê siaⁿ,

ǹg-bāng lâng-lâng thàn Chú lâi kiâⁿ.

Chêng ê ióng-sim sîn-si lóng kiōng ū 151 siú. Hit tiong-kan chhin-chhiūⁿ téng-bīn só͘ siá chit siú, í-goā iā ū jī-cha̍p goē siú bô hē tī hiān-chāi só͘ teh ēng ê Sèng-si.

## 漢羅（Ùi原文改寫）

聖誕的聖詩

柯設偕

1958年12月840期        10

聖誕的聖詩佇咱現在所teh用的聖詩內面有十外首，就是對第 17首到第 29首，也第 289首，第 290首。

以前的養心神詩內面只有一首，就是第 12首一首nā-tiāⁿ。現在所teh用的聖詩無hē佇內面。這霎寫彼个簡略的譜佮字句，予大家做參考。

D 調 3/4

3  2 | 1 2 3 4 | 5 - 6 7 | 1| 7 6 | 5 - |

請聽天使歡喜的聲，

6  7 | 1| 7 6 | 5  6 7 | 1| 5 4 | 3 - |

救主出世大衛的城，

3 2| 1 2 3 4 | 5- 1| 7| 6  -  6 | 5 - - |

這樣的聲實在好聽，

1|  7  6 | 5 6 7  | 1| 5 4 | 3 - || 4 - - | 3 - - ||

咱著呵咾救主尊名。阿们。

1、請聽天使歡喜的聲，

救主出世大衛的城，

這樣的聲實在好聽，

咱著呵咾救主尊名。

2、(第 2節到第 6節頭一

choā佮第二choā攏相同)。

本是上帝獨生的囝，

咱著敬畏救主的名。

3、天使所傳，「恁攏免驚，

我報救主拯救大名」

4、槽內嬰仔包布做號，

愛救世間，予人倚靠。

5、天頂天軍同心呵咾，

地面眾人大家和好。

6、伊予上帝立做救主，

救人永活長長久久。

7、今咱大家著學天使，

報揚道理，chhoā人敬拜，

常常予人聽咱的聲，

向望人人趁主來行。

前的養心神詩攏共有151首。彼中間親像頂面所寫這首，以外也有二十外首無hē佇現在所teh用的聖詩。
