---
title: "樂山園創立15週年紀念慶祝歌"
categories:
  - 詩
tags:
  - Âng Tiông Âng Tiông
toc: true
toc_sticky: true
---

# Ngāu-san-oân chhòng-li̍p 15 chiu-nî kì-liām khèng-chiok koa

## 文獻資訊

| 項目 | 資料 |
|---|---|
| 作者 | Âng Tiông Âng Tiông |
| 卷期 | 台灣教會公報 |
| 卷期 | 第725期 |
| 日期 | 1949/5 |
| 頁數 | 10 |

## 白話字（原文數位化）

Ngāu-san-oân chhòng-li̍p 15 chiu-nî kì-liām khèng-chiok koa

1949.05 Tē 725 hō p.10

(Âng Tiông choè)

1. Jîn-siū I-seng Se-kok lâng,

Siū Chú kéng-tiàu kàu goā-pang;

Khoàⁿ tio̍h nāi-chiá chin khó͘-thàng,

ēng io̍h i-tī put-hēng lâng.

2. Jîn-siū tông-chêng nāi-pīⁿ lâng,

Ji̍t iā lô-khó͘ cháu se tang;

Khoàⁿ ū só͘ chāi khah ún-tàng,

Khí-chhù lâi siu chit khoán lâng.

3. Hit-sî I-seng ū phah-sǹg,

Phun-cháu choân Tó kok toē-hng,

Tú-tio̍h Chuí-lêng lâi saⁿ-tn̄g,

Koat-tēng só͘-chāi Pat-lí-chng.

4. Chhân, soaⁿ kè-kiōng jī-la̍k kah,

Kau-sia̍p teng-kì Chuí-lêng taⁿ;

Tê iân I-seng khah ū phā,

Bō͘ chi̍p kì-hù gâu pha-sa.

5. Pīⁿ-sek tú-hó jī-cha̍p keng,

Iú-chì jîn-jîn tàu chàn-sêng;

Kì-hù ê lâng hó tek-hēng,

Chiok in ka hô bān sū sêng.

6. īⁿ-lāi siat-pī chin hó-sè,

Ta̍k keng tú-hó toà sì ê;

Í-á chi̍t lâng chē chi̍t tè,

iā ū tê-au thang chia̍h tê.

(Boē-oân)

## 漢羅（Ùi原文改寫）

樂山園創立15週年紀念慶祝歌

1949.05 第725號 p.10

(Âng Tiông做)

1. 仁壽醫生西國人，

受主揀召到外邦；

看著癩者真苦痛，

用藥醫治不幸人。

2. 仁壽同情癩病人，

日夜勞苦走西東；

看有所在較穩當，

起厝來收這款人。

3. 彼時醫生有拍算，

奔走全島各地方；

拄著水龍來相tn̄g，

決定所在八里庄。

4. 田，山計共二六甲，

交涉登記水龍擔；

題緣醫生較有phā，

募集寄附gâu pha-sa。

5. 病室拄好二十間，

有志人人鬥贊成；

寄附的人好德行，

祝in家和萬事成。

6. 院內設備真好勢，

逐間拄好蹛四个；

椅仔一人坐一塊，

也有茶甌通食茶。

(未完)
