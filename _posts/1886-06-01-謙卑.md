---
title: "謙卑"
categories:
  - 詩
tags:
  - 無lo̍h名
toc: true
toc_sticky: true
---

# Khiam-pi

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 臺灣府城教會報 |
| 卷期 | 第11卷 |
| 日期 | 1886/6 |
| 頁數 | 79 |

## 白話字（原文數位化）

Khiam-pi

1886.06 TĒ CHA̍P-IT TIUN p.79

（Chit-siú ê si pún sī hoan-e̍k Soàⁿ-thâu ê khiuⁿ, ìn tī in-ê Kong-hoē Cha̍p-lio̍k; āu-lâi goán hoan-e̍k Tâi-oân ê khiuⁿ, lâi ìn tī chia.）

1.Khoàⁿ Eng-jî tī bé-chô lāi, I kha-ē bo̍k-chiá kèng-pài: Sī goá Chú! Sèng-keng só͘ kì-chài, Sī goá Chú! En̂g-kng ê Chú-cháiⁿ. ēng khiam-pi, ēng sim pài-kuī, Jīn goá Chú chì-chun chì-kuì.

2.Khoàⁿ chit-lâng tī Ná-sat-le̍k, Sūn pē-bó, chin ū hàu-tek:

（Muí-chat tio̍h soà gîm ē-bīn sì-choā.）

Sī goá Chú! Sèng-keng só͘ kì-chài, Sī goá Chú! En̂g-kng ê Chú-chái . ēng khiam-pi, ēng sim pài-kuī, Jīn goá Chú chì-chun chì-kuì.

3.Khoàⁿ chit-lâng moá-sim hoân-ló, Tī khòng-iá kìm-chia̍h iau-gō:

（Koh gîm hit sì-choā.）

4.Lia̍p-sat-lō͘ bōng-chêng lâi thiaⁿ, Sī chit-lâng ai-khàu ê siaⁿ:

（koh gîm hit sì-choā.）

5.Am-mî tī Khek-se-má-nî, Kiû Siōng-tè chiâⁿ I chí-ì:

（koh gîm hit sì-choā.）

6.Khoàⁿ I sí tī si̍p-jī-kè, Lâu pó-hoeh lâi kiù Thiⁿ-ē:

（koh gîm hit sì-choā.）

7.Phoà-khui bōng tuì sí koh-oa̍h, Lîn-bín lâng, si-in bô-soah:

（koh gîm hit sì-choā.）

8.Kia̍h-ba̍k khoàⁿ thiⁿ-téng chō-uī, Chip koân-pèng koán-lí bān-luī:

（koh gîm hit sì-choā.）

## 漢羅（Ùi原文改寫）

謙卑

1886.06 第十一張 p.79

（這首ê詩本是翻譯汕頭ê腔，印tī in ê公會雜錄；後--來阮翻譯台灣ê腔，來印tī chia 。）

1.看嬰兒tī 馬槽內， 伊腳下牧者敬拜： 是我主！聖經所記載， 是我主！榮光ê主宰。 用謙卑，用心拜跪， 認我主至尊至貴。

2.看這人tī 拿撒勒， 順父母，真有孝德：

（每節著續吟下面4 choā。）

是我主！聖經所記載， 是我主！榮光ê主宰。 用謙卑，用心拜跪，認我主至尊至貴。

3.看這人滿心煩惱， Tī 曠野禁食枵餓：

（Koh吟hit 4 choā 。）

4.拉撒路墓前來聽， 是這人哀哭ê聲：

（Koh吟hit 4 choā 。）

5.暗暝tī 客西馬尼，求上帝成伊旨意：

（Koh吟hit 4 choā。）

6.看伊死tī 十字架， 流寶血來救天下：

（Koh吟hit 4 choā。）

7.破開墓tuì 死復活，憐憫人，施恩無煞：

（Koh吟hit 4 choā。）

8.Kia̍h目看天頂座位， 執權柄管理萬類：

（Koh吟hit 4 choā。）
