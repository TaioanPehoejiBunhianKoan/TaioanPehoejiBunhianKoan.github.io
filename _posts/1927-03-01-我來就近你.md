---
title: "我來就近你"
categories:
  - 無分類
tags:
  - 明有德 Bêng Iú-tek
toc: true
toc_sticky: true
---

# Goá lâi chiū-kūn lí

## 文獻資訊

| 項目 | 資料 |
|---|---|
| 作者 | 明有德 Bêng Iú-tek |
| 卷期 | 芥菜子 |
| 卷期 | 第 14 號 |
| 日期 | 1927/3 |
| 頁數 | 11 |

## 白話字（原文數位化）

Goá lâi chiū-kūn lí

"Kiù-chú hoaⁿ-hí ê siaⁿ, Goá tio̍h kūn-chêng lâi thiaⁿ: Lí hō͘ goá luī tì-kàu lâu-huih, Kiù goá choē-jîn sìⁿ-miā."

Chit-siú ê chok-chiá si LEWIS HART SUTH. I 23 hè ê sî ū choè Bí-kok-Bí-í bí-hoē ê Bo̍k-su. Choè Bo̍k-su ê sî i iu-goân choè im-ga̍k ge̍h-pò ê kì-chiá. Nā khoàⁿ chit siú ê si, sī ná chhin-chhiūⁿ thiaⁿ im-ga̍k ê oē:－

"Kiù-chú hoaⁿ-hí ê siaⁿ"......

"Kiù-chú thiàⁿ-thàng siaⁿ-im"......

M̄-nā án-ni, chit siú ū chin chhim ê tō-lí tī-teh.

Bí-kok chhut-miâ ê ián-soat-ka SANKY ū chi̍t-pái tī Eng-kok thoân tō-lí ê sî, án-ni kóng:－

"Chit siú si ê oē kap tiāu sī tāi-seng hoat-hêng tī ge̍h-pò. Hit ê toê-ba̍k sī " Chhoā lâng kàu chiâⁿ-sèng " Goá tī Eng-kok ê sî, kià chi̍t pún hō͘ goá, iā goá suî-sî kā i chhái-ēng, chit-pún chin-chiâⁿ ū lat5, thang pang-chān goá chhoā lâng kui Ki-tok".

Bêng Iú-tek.

## 漢羅（Ùi原文改寫）

我來就近你

「救主歡喜的聲，我著近前來聽：你予我累致到流血，救我罪人性命。」

這首的作者是 LEWIS HART SUTH。伊23 歲的時有做美國美以美會的牧師。做牧師的時伊猶原做音樂月報的記者。若看這首的詩，是ná親像聽音樂的話：－

「救主歡喜的聲」......

「救主疼痛聲音」......

毋但按呢，這首有真深的道理佇teh。

美國出名的演說家 SANKY有一擺佇英國傳道理的時，按呢講：－

「這首詩的話佮調是代先發行佇月報。彼个題目是「Chhoā人到成聖」我佇英國的時，寄一本予我，也我隨時共伊採用，這本真誠有力，通幫贊我chhoā人歸基督」。

明有德。
