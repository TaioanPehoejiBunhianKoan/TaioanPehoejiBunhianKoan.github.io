---
title: "浪蕩子歌"
categories:
  - 無分類
tags:
  - 無lo̍h名
toc: true
toc_sticky: true
---

# Lōng-tōng-chú koa

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會報 |
| 卷期 | 第366卷 |
| 日期 | 1915/9 |
| 頁數 | 12 |

## 白話字（原文數位化）

Lōng-tōng-chú Koa

1915.09 366 koàn p.12

6. Chiū oá chi̍t-lâng lâi chí-ki Hit-lâng kah I khì chhī ti Ta̍k-tǹg só͘-chia̍h bô kàu-gia̍h Chiū chiong tāu-khak koh lâi chia̍h

7. Tāu-khak chho͘-chho͘ oh-tit pō͘ Siūⁿ-tio̍h ba̍k-sài ná lo̍h-hō͘ Hut-jiân hoán-hoé siūⁿ-tio̍h pē Chiū kóng goán chhù kang chin chē

8. Taⁿ tio̍h kín-kín tńg hiuⁿ-lí Chiàⁿ bián toā chia gō beh sí M̄-kú tek-choē thiⁿ kap pē Taⁿ tio̍h lóng-chóng kā pē chhē

9. Goá taⁿ si̍t-chāi chin put-tē Kiû lí hō͘ goá chò kang-gē Liâm-piⁿ oa̍t-thâu chiū tò-tńg Saⁿ-lī iàu-kú ū hiah hn̄g

10.Lāu-pē khoàⁿ-kìⁿ hoat chû-pi Kín-kín cháu khì phō the chim Hit-sî thâu-mn̂g pìⁿ chiáu-siū Sin-chhēng phoà-noā phah kat-kiû

11.Chiàⁿ-chhiú kiah koáiⁿ phāiⁿ ka-chì Tò-chhiú jiàu chiūⁿ thâu tàm-chì Lāu-pē khoàⁿ-liáu bô siū-khì Sim-koaⁿ hoán-tńg the tek-ì

12.Ché kiáⁿ hoán-hoé jīn put-sī Lāu-pē poàⁿ-kù bô chek-pī Hoan-hù lô͘-po̍k kín hoê-ke The̍h saⁿ chhiú-chí í-ki̍p ê

13.Chiū thâi gû siat iân-sia̍h Tāi-ke hoaⁿ-hí tio̍h lâi chia̍h In-uī chē kiáⁿ pún sī sí, Kai-chài koh oa̍h thang hoaⁿ-hí.

## 漢羅（Ùi原文改寫）

浪蕩子歌

1915.09 366卷 p.12

6. 就倚一人來止饑， Hit人教伊去飼豬， 逐頓所食無夠額， 就將豆殼koh來食。

7. 豆殼粗粗難得哺， 想著目屎若落雨， 忽然反悔想著父， 就講阮厝工真濟。

8. 今著緊緊轉鄉里，Chiàⁿ免toà chia餓beh 死，M̄-kú得罪天佮父， 今著攏總kā 父chhē。

9. 我今實在真不tē ， 求你hō͘我做工藝， Liâm-piⁿ越頭就倒轉， 相離iáu-kú有hiah 遠。

10. 老父看見發慈心， 緊緊走去抱teh chim， Hit時頭毛變鳥siū, 身穿破爛扑結球。

11. 正手舉枴揹ka-chì, 倒手抓癢頭tàm-chì, 老父看了無受氣， 心肝反轉 teh 得意。

12. Ché子反悔認不是，老父半句無責備； 吩咐奴僕緊回家，提衫手指以及鞋。

13. 就thâi 肥牛設筵席， 逐家歡喜著來食；因為ché子本是死，佳哉復活thang歡喜。
