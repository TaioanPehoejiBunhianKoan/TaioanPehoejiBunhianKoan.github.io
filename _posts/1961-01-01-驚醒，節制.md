---
title: "驚醒，節制"
categories:
  - 無分類
tags:
  - 周天來 Chiu Thian-lâi
toc: true
toc_sticky: true
---

# Kéng-séng, chiat-chè

## 文獻資訊

| 項目 | 資料 |
|---|---|
| 作者 | 周天來 Chiu Thian-lâi |
| 卷期 | 台灣教會公報 |
| 卷期 | 第865期 |
| 日期 | 1961/1 |
| 頁數 | 12 |

## 白話字（原文數位化）

Kéng-séng, chiat-chè

(II Thê-mô͘-thài 2:22)

Chiu Thian-lâi e̍k

1961.01  Tē 865 hō  p.12

1. Bô tè sî-sè hong-sio̍k, tiâu-liû,

Chú ê tō-lí, lán tio̍h kín-siú;

Thiaⁿ Chú bēng-lēng, thàn I kà-sī,

Chí-ū chun-kiâⁿ Siōng-tè chí-ì.

2. Chú ê un-tián, bû-kiông bû-chīn,

Jîn-chû phó͘-phiàn, ji̍t-ji̍t oāⁿ-sin;

Chú ê hok-im, oē kiù bān-bîn,

Taⁿ tio̍h thoân-pò, hō͘ lâng lâi sìn.

3. Sî-sî khek-khek kî-tó, kéng-séng,

Tè Chú kha-pō͘, hó-táⁿ chìn-chêng;

Sèng-kok lîm-kàu tī tē-bīn-chiūⁿ,

Chiū oē ná-chún tī thiⁿ chi̍t-iūⁿ.

4. uī Chú phāu-hū jia̍t-lia̍t sim-chì,

Su-siúⁿ hêng-uî, choan-bū chheng-khì;

Chiâⁿ choè thian-kok, kian-kò͘ iâⁿ-luí,

Lóng-sī khò Chú kong-lô, un-huī. A-men.

(Chiu Thian-lâi e̍k)

## 漢羅（Ùi原文改寫）

警醒，節制

(II提摩太2:22)

周天來　譯

1. 無綴時勢，風俗，潮流，

主的道理，咱著謹守；

聽主命令，趁伊教示，

只有遵行上帝旨意。

2. 主的恩典，無窮無盡，

仁慈普遍，日日換新；

主的福音，會救萬民，

今著傳播，予人來信。

3. 時時刻刻祈禱，儆醒，

綴主腳步，好膽進前；

聖國臨到佇地面上，

就會若準佇天一樣。

4. 為主抱負熱烈心志，

思想，行為，專務清氣；

成做天國，堅固營壘，

攏是靠主功勞，恩惠。 阿門。

（周天來  譯）
