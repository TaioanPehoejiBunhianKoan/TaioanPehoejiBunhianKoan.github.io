---
title: "開放禮拜堂做休憩所"
categories:
  - 無分類
tags:
  - 無lo̍h名
toc: true
toc_sticky: true
---

# Khai-hòng lé-pài-tn̂g choè hiu-khè-só͘

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第1032期 |
| 日期 | 1968/6 |
| 頁數 | 9 |

## 白話字（原文數位化）

khai-hóng lé-pài-tn̂g choè hiu-khè-só͘

開放禮拜堂 做休憩所

1968.06.15  1032 hō  P.9

Ji̍t-pún Tiông-kiā chhī ū chi̍t keng Hok-im Lō͘-tek kàu-hoē, tuì kin-nî 4 ge̍h khì khai-hòng i ê lé-pài-tn̂g choè lô-tōng-chiá hioh tiong-tàu ê só͘-chāi.

In tuì siōng-ngó͘ 11:30 kàu hā-ngó͘ 1:30 khui kàu-hoē ê toā-mn̂g, chún-pī chióng-chióng ê chiat-bo̍k hō͘ hiah ê tī hū-kūn kang-chhiúⁿ teh choè-kang ê lô-tōng-chiá hióng-siū khoài-lo̍k ê tiong-ngó͘.

Chiat-bo̍k hun-choè 3 pō͘-bûn: ē-kha chàn sī pài-tn̂g, tī chia ū 15 hun ê lé-pài, āu-lâi ū im-ga̍k ê him-sióng, ū ha̍p-chhiùⁿ ê liān-si̍p, sió chū-hoē téng.  jī kai sī tha-tha-mih, tī chia thang khùn tiong-tàu, kiâⁿ-kî, tha̍k-chheh, chia̍h-tê téng.  Chhù-téng sī pîⁿ--ê, tī chia thang pha̍k-ji̍t, á-sī choè tâm-lūn téng, kok chiàu ta̍k-lâng ê hèng-chhù soán-te̍k.

## 漢羅（Ùi原文改寫）

開放禮拜堂做休憩所

開放禮拜堂 做休憩所

1968.06.15  1032號P.9

日本東京是有一間福音路得教會，對今年4月去開放伊的禮拜堂做勞動者歇中晝的所在。

In對上午11：30到下午1：30開教會的大門，準備種種的節目予遐的佇附近工廠咧(teh)做工的勞動者享受快樂的中午。

節目分做3部分：下跤層是拜堂，佇遮有15分的禮拜，後來有音樂的欣賞，有合唱的練習，小聚會等。二階是tha-tha-mih，佇遮通睏中晝，行棋，讀冊，食茶等。厝頂是平的，佇遮通曝日，抑是做談論等，各照逐人的興趣選擇。
