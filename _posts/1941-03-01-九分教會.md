---
title: "九分教會"
categories:
  - 散文
tags:
  - 吳天命 Gô͘ Thian-bēng
toc: true
toc_sticky: true
---

# Káu-hun kàu-hoē

## 文獻資訊

| 項目 | 資料 |
|---|---|
| 作者 | 吳天命 Gô͘ Thian-bēng |
| 卷期 | 九分教會/北部教會 |
| 卷期 | 第672期 |
| 日期 | 1941/3 |
| 頁數 | 25 |

## 白話字（原文數位化）

Kàu-hun Kàu-hoē

Gô͘ Thian-bēng

1941年3月672期      25

oa̍h-tāng ê Kàu-hun kàu-hoē, tī kū-nî joa̍h-thiⁿ Sèng-tn̂g hō͘ hong-thai phah-pháiⁿ, tuì hit-tia̍p bô chin hó-sè ê só͘-chāi thang chū-hoē . Koáⁿ-kín tio̍h-chhiú kè-e̍k khí sin ê pài-tn̂g.

Chóng-sī tī chit ê sî-chūn choē-choē boē chiàu só͘ ài, só͘-í ū kè-e̍k toā-pō͘-hūn ēng bo̍k-chō--ê. Khiok iā ū tit-tio̍h chi̍t-koá Se-iûⁿ thô͘. Tī kū-nî 10 ge̍h heng-kang kàu hiān-sî í-keng teh-beh oân-kang lah. àn-sǹg tī 4 ge̍h tiong beh lo̍k-sêng. Chóng-kiōng kang-sū-huì sī 9 chheng kho͘, lóng bô tuì pa̍t-uī toê, sī ka-kī ê hoē-iú hiàn--ê. In tuì tī thiàⁿ Chú, kap thiàⁿ I ê kàu-hoē, ū jia̍t-sim koan-hiàn in ê bu̍t-chu, si̍t-chāi bô kiàn-siàu in ê oa̍h-tāng kàu-hoē ê miâ. In ê thiàⁿ Chú, in ê thiàⁿ kàu-hoē, si̍t-chāi sī lán só͘ tio̍h o̍h--ê. Hiān-sî Toh Hui-liông Bo̍k-su , tī-hia chin gâu chí-tō. ǹg-bāng Chú jú chiok-hok in, êng-iāu I ê miâ tī Kim-soaⁿ ê só͘-chāi. Sī Kim ê kàu-hoē!

## 漢羅（Ùi原文改寫）

九份教會

吳天命

1941年3月672期      25

活動的九份教會，佇舊年熱天聖堂予風颱拍歹，對彼霎無真好勢的所在通聚會。趕緊著手計畫起新的拜堂。

總是佇這个時陣濟濟袂照所愛，所以有計畫大部分用木造--ê。卻也有得著一寡西洋土。佇舊年10月興工到現時已經teh欲完工lah。按算佇4月中欲落成。總共工事費是9千箍，攏無對別位提，是家己的會友獻--ê。In對佇疼主，佮疼伊的教會，有熱心捐獻in 的物資，實在無見笑in 的活動教會的名。In 的疼主，in 的疼教會，實在是咱所著學--ê。現時卓Hui-liông牧師，佇遐真gâu指導。向望主愈祝福in，榮耀伊的名佇金山的所在。是金的教會！
