---
title: "斗六教會略史"
categories:
  - 散文
tags:
  - 無lo̍h名
toc: true
toc_sticky: true
---

# Táu-la̍k Kàu-hoē lio̍k-sú

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台灣教會公報 |
| 卷期 | 第597卷 |
| 日期 | 1934/12 |
| 頁數 | 18 |

## 白話字（原文數位化）

Táu-la̍k Kàu-hoē lio̍k-sú

1934.12  597 koàn  p. 18

(Lâu Iú-tēng)

(Chiap 10 goe̍h 18 bīn)

Tī 1902 nî, Lîm Io̍k-kî Sian-siⁿ ê sî-tāi, tit-tio̍h Moê Kam-bū Bo̍k-su, Lâu Bān-kiàm Tiúⁿ-ló, Gô͘ Lo̍k Tiúⁿ-ló-niû in 3 lâng ê chîⁿ, Lâu Tiúⁿ-ló tuì in loē ti̍t-lú Tiuⁿ--sī Eng, kap in ti̍t-á Tiuⁿ Thiam-teng bé chi̍t tè chhù-tē tī Táu-la̍k-pó Hoan-siā--nih. Hit tè tē kiò-chò Khe-á-kîⁿ, hit tè tē tāi-iok ū 3 hun. Tī 1903 nî, teng-kì chò "Táu-la̍k Iâ-so͘ Kàu-hoē ê lé-pài-tn̂g te." Keng-koè 4 nî kú, koaⁿ-thiaⁿ ū khiàm-ēng chi̍t-pō͘-hūn, só͘-í Táu-la̍k oē-seng-hoē,chiong kū chhī-tiûⁿ (hiān-sî ê pài-tn̂g-tē), 1 hun 9 lî 5 mô͘ 5 si, tī 1907 nî 2 goe̍h 4 ji̍t, teng-kì kau-oāⁿ. Chóng-sī chhun ê gia̍h ū bē hō͘ Lô͘ EN.

Tī 1911 nî, N̂g Hiàn-chiong Sian-siⁿ ê sî-tāi, Tióng-chip ū gī-tiāⁿ beh khí lé-pài-tn̂g. Kàu keh-nî, Tiuⁿ Tiāu-siông Sian-siⁿ ê sî, chiū koh chū-chi̍p koat-gī, soà phài Lâu Bān-kiàm, Tân Hoan-chû, Khó͘ Chiu-hong, Liāu Hoàn-chiong siat-hoat kiàn-tiok ê sū. Bô kuí goe̍h-ji̍t chiū khí chi̍t chō lé-pài-tn̂g, kap 7 keng ê siok-sià, nn̄g keng ê Bo̍k-su pâng. Hit ê keng-huì ū ēng 3003 chó-iū gîn. Tī 1913 nî 2 goe̍h, ū kí-hêng lo̍k-sêng-sek (chiū-sī hiān-chāi ê pài-tn̂g).

## 漢羅（Ùi原文改寫）

斗六教會略史

1934.12  597卷  p. 18

(劉Iú-tēng)

(接10月18面)

佇1902年，林育奇先生的時代，得著梅監務牧師，劉萬劍長老，吳鹿長老娘in 3人的錢，劉長老對in內姪女張--氏英，佮in姪仔張添丁買一塊厝地佇斗六堡番社裡。彼塊地叫做溪仔墘，彼塊地大約有3分。佇1903年，登記做「斗六耶穌教會的禮拜堂地。」經過4年久，官廳有欠用一部分，所以斗六衛生會，將舊市場(現時的拜堂地)，1分9釐 5毛5絲，佇1907年2月4日，登記交換。總是賰的額有賣予盧嬰。

佇1911年，黃獻章先生的時代，長執有議定欲起禮拜堂。到隔年，張Tiāu-siông先生的時，就閣聚集決議，紲派劉萬劍，陳Hoan-chû，許Chiu-hong，廖煥章設法建築的事。無幾月日就起一座禮拜堂，佮7間的宿舍，兩間的牧師房。彼个經費有用3003左右銀。佇1913年2月，有舉行落成式(就是現在的拜堂)。
