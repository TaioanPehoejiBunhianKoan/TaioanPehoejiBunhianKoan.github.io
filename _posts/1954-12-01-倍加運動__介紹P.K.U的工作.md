---
title: "倍加運動: 介紹P.K.U的工作"
categories:
  - 詩
tags:
  - 賴炳烔 Loā Péng-tông
toc: true
toc_sticky: true
---

# POĒ-KA ŪN-TŌNG: Kài-siāu P. K. U. ê kang-chok

## 文獻資訊

| 項目 | 資料 |
|---|---|
| 作者 | 賴炳烔 Loā Péng-tông |
| 卷期 | 台灣教會公報 |
| 卷期 | 第792號 |
| 日期 | 1954/12 |
| 頁數 | 21 |

## 白話字（原文數位化）

POĒ-KA ŪN-TŌNG

Kài-siāu P. K. U. ê kang-chok

1954.12 792 hō p.21-22

(P. K. U. Su-kì: Loā Péng-tông).

Kài-siāu P. K. U. ê kang-chok ê khài-iàu kap kok-pō͘ ê pō͘-tiúⁿ.

1. Kì-liām siat-kàu pah chiu-nî,

Sìn-tô͘ muí lâng tio̍h kak-chhíⁿ;

Tāi-hoē uī che í-keng koat,

Cho͘-sêng chhit pō͘ teh siat-hoat.

2. Tē-it chhui-hêng pâi chò chêng,

Iau-kiû sìn-tô͘ chīn sú-bēng;

Hōng-hiàn kî-tó kap chò kang,

iā tio̍h hiàn-chîⁿ thang kiù-lâng.

3. Tē-jī châi-chèng tio̍h khak-si̍t,

Choè-chió tio̍h hiàn cha̍p-hūn-chi̍t;

Lí nā uī Chú án-ni chò,

Seng-oa̍h tek-khak bián hoân-ló.

4. Tē-saⁿ chiū-sī liân-lo̍k pō͘,

ài tit lāi-goā lâi hia̍p-chō͘;

ǹg-bāng tit-tio̍h chîⁿ kap lâng,

Poē-ka ūn-tōng chiah ún-tàng.

5. Tē-sì hō-mâi kiò chu-liāu,

èng-hù kok pō͘ só͘ su-iàu;

Chhiáⁿ lín kok pō͘ bián khoà-lū,

Nā khiàm chu-liāu chia lóng ū.

6. Koh-lâi hùn-io̍k pâi tē-gō͘,

Hùn-liān jîn-châi thang hia̍p-chō͘;

Chiong-lâi kang-lâng tio̍h ka-poē,

M̄-bián kàu-sî bô tàng chhoē.

7. Tē-la̍k hō-miâ Thoân-tō-pō͘,

Iau-kiû sìn-tô͘ toā hia̍p-chō͘;

Nā ū phài-lâng kàu kuì-tē,

Lí tio̍h hia̍p-chok m̄-thang the.

8. Tē-chhit hō-miâ kiò i-liâu,

I-pēⁿ thoân-tō͘ chò bo̍k-phiau;

Bô-chîⁿ phoà-pēⁿ siū i-tī,

ēng che lâi thoân Chú tō-lí.

Kài-siāu pō͘-tiúⁿ

1. Chhui-hêng pō͘-tiúⁿ Loā Péng-tông,

Thang kóng sui-sī bô chin thong;

Kai-chài pō͘-oân kô-kô béng,

Poē-ka ūn-tōng tek-khak sêng.

2. Châi-chèng Pō͘-tiúⁿ Gô͘ Khó-bián,

Liāu-lí keng-chè choè ún-kiān;

I teh siat-hoat ke̍k lài ún,

Bián kiaⁿ chîⁿ po̍h siū khui-sún.

3. Liân-lo̍k Pō͘-tiúⁿ Bí Te̍k-lí,

Goā-kok pêng-iú moá-moá-sī;

I ē siat-hoat lâng hia̍p-chō͘,

Nā tio̍h khiàm chîⁿ iā ū lō͘.

4. Chu-liāu Pō͘-tiúⁿ So͘ Thian-bêng,

Só͘ chiap chu-liāu kài châi-chêng;

iā ū pō͘-oân tàu siat-hoat,

Tio̍h iōng chu-liāu éng bián khoat.

5. Hn3-io̍k Pō͘-tiúⁿ si Lîm Chiàu,

Thioân-tō bo̍k-hoē gâu piàn-khiàu;

ài chai si̍t-chek khoàⁿ Phêⁿ-ô͘,

Siū-hùn ha̍k-seng boē chhò-gō͘.

6. Thoân-tō Pō͘-tiúⁿ miâ Tè Hoán,

Chit uī chiū-sī te̍k-pia̍t soán;

I ē khiā tī Su-lēng tâi,

iā ē pún-sin lo̍h-khì thâi.

7. I-liâu Pō͘-tiúⁿ Chhoà ài-gī,

I-tek ko-bêng lâng léng-lī;

I-liâu thoân-tō nā teh chò,

ún-tàng hō͘ lán choè khó-khò.

(Í-siōng).

## 漢羅（Ùi原文改寫）

倍加運動

介紹P. K. U.的工作

1954.12 792號 p.21-22

(P. K. U.書記：賴炳烔)。

介紹P. K. U.的工作的概要佮各部的部長。

1. 紀念設教百週年，

信徒每人著覺醒；

大會為這已經決，

組成七部teh設法。

2. 第一推行排做前，

要求信徒盡使命；

奉獻祈禱佮做工，

也著獻錢通救人。

3. 第二財政著確實，

最少著獻十份一；

你若為主按呢做，

生活的確免煩惱。

4. 第三就是聯絡部，

愛得內外來協助；

向望得著錢佮人，

倍加運動才穩當。

5. 第四號名叫資料，

應付各部所需要；

請恁各部免掛慮，

若欠資料遮攏有。

6. 閣來訓育排第六，

訓練人才通協助；

將來工人著加倍，

毋免到時無當揣。

7. 第六號命傳道部，

要求信徒大協助；

若有派人到貴地，

你著協作毋通推。

8. 第七號命叫醫療，

醫病傳道做目標；

無錢破病受醫治，

用這來傳主道理。

介紹部長

1. 推行部長賴炳烔，

通講雖是無真通；

佳哉部員個個猛，

倍加運動的確成。

2. 財政部長吳Khó-bián，

料理經濟最穩健；

伊teh設法極蓋穩，

免驚錢薄受虧損。

3. 聯絡部長Bí Te̍k-lí，

外國朋友滿滿是；

伊會設法人協助，

若著欠錢也有路。

4. 資料部長蘇天明，

所接資料蓋才情；

也有部員鬥設法，

著用資料永免缺。

5. 訓育部長是林照，

傳道牧會gâu變竅；

愛知實績看澎湖，

受訓學生袂錯誤。

6. 傳道部長名戴反，

這位就是特別選；

伊會徛佇司令台，

也會本身落去刣。

7. 醫療部長蔡愛義，

醫德高明人伶俐；

醫療傳道若teh做，

穩當予咱最可靠。

(以上)。
