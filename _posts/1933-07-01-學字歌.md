---
title: "學字歌"
categories:
  - 詩
tags:
  - 柯維思 Koa Î-su
toc: true
toc_sticky: true
---

# o̍h-jī Koa

## 文獻資訊

| 項目 | 資料 |
|---|---|
| 作者 | 柯維思 Koa Î-su |
| 卷期 | 台灣教會公報/芥菜子 |
| 卷期 | 第580卷 |
| 日期 | 1933/7 |
| 頁數 | 24 |

## 白話字（原文數位化）

o̍h-jī Koa

Koa Î-su

1933.07, no. 580 (KCC, no. 90), pp. 24

(Soà-chiap 6 ge̍h ê Kàu-hoē Kong-pò tē 29 bīn).

1. I sī ài ô m̄-ài ō͘,

Lí sī kiaⁿ hó͘ m̄-kiaⁿ thò͘,

In ū kim-hî chin-choē ô͘,

Lín ū mī-ō͘ moá soaⁿ-po͘.

2. A-chó͘ tiām-tiām teh khoàⁿ chheh,

A-kong ku-ku teh bong hé.

A-má siông-siông teh chhe ké,

A-pa ji̍t-ji̍t teh pháu-bé.

3. A-bú sî-sî teh choaⁿ-tê,

A-ko tiu-tiu khioh chhân-lê,

A-só͘ kín-kín choè siù-phē,

A-chí bān-bān teh chhiat thē.

4. Sió-tī ûn-ûn teh o̍h chē,

Sió-bē chia̍p-chia̍p teh o̍h pê,

Ka-kī m̄-chai choè siáⁿ-hè,

Si̍t-chāi tuì lín chin sit-lé.

5. Chhú, gû, hó͘, thò͘ kap lêng choâ,

Bé, iûⁿ, kâu, koe kap káu ti,

Kó͘-chá ū che cha̍p-jī siùⁿ,

Cháiⁿ-iūⁿ kóng iûⁿ bô kóng chhiūⁿ ?

6. Chhun, hē, chhiu, tang, hun sù-kuì,

Tang, sai, lâm, pak, choè sì-uī,

Nî, ge̍h, ji̍t, sî, kì le̍k-kui,

Jîn-bîn tōng-bu̍t bô siāng luī.

## 漢羅（Ùi原文改寫）

學字歌

柯維思

1933.07, no. 580 (KCC, no. 90), pp. 24

（續接6月的教會公報第29面）。

1. 伊是愛蚵毋愛芋，

你是驚虎毋驚兔，

In有金魚真濟湖，

恁有麵芋有滿山埔。

2. 阿祖恬恬teh看冊，

阿公痀痀teh摸火。

阿媽常常teh炊粿，

阿爸日日teh跑馬。

3. 阿母時時teh煎茶，

阿姑tiu-tiu拾田螺，

阿嫂緊緊做繡被，

阿姊慢慢teh切蜇。

4. 小弟勻勻teh學坐，

小妹捷捷teh學爬，

家己毋知做啥貨，

實在對恁真失禮。

5. 鼠，牛，虎，兔佮龍蛇，

馬，羊，猴，雞佮猴豬，

古早有這十二相，

怎樣講羊無講象？

6. 春，夏，秋，冬，分四季，

東，西，南，北做四位，

年，月，日，時，記曆規，

人民動物無siāng類。
