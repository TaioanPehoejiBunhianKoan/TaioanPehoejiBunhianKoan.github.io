---
title: "受抹油ê主耶穌"
categories:
  - 詩
tags:
  - 章王由 Chiong Ông-iû
toc: true
toc_sticky: true
---

# Siū boah-iû ê Chú Iâ-so͘

## 文獻資訊

| 項目 | 資料 |
|---|---|
| 作者 | 章王由 Chiong Ông-iû |
| 卷期 | 台灣教會公報/芥菜子 |
| 卷期 | 第576卷 |
| 日期 | 1933/3 |
| 頁數 | 27 |

## 白話字（原文數位化）

Siū boah-iû ê Chú Iâ-so͘

(Chiong Ông-iû choè)

1933. 03, no. 576, pp. 27

Tiāu ēng Calvary. Chok-kheh-chiá Jno. R. Sweney.

1. Siū boah-iû ê goá Chú Iâ-so͘,

Chhin-chhiūⁿ chháu-á hoat tī hong-po͘;

Kun-châng tióng-toā ta-toē só͘-chāi,

Chóng-sī Siōng-chú kò͘ I bô hāi.

Hô Chú lí uī goán chiah ū kàng-seng,

Chīn-la̍t thoân-tō choè goán lō͘-ēng;

Kam-goān siū-khó͘ lóng bô khioh-oàn,

Chú ê hi seng sī ài kiù goán.

2. Chèng-lâng koan-khoàⁿ I ê khoán-khiok,

Bô toā uî-gî hō͘ in boán-chiok;

Siū in kū-choa̍t kan-khó͘ bān poaⁿ,

Lâng lóng ng-bīn iàm-chiān m̄ khoàⁿ.

3. Khoáⁿ I siū-khó͘ m̄-khéng chun-kèng,

Lia̍h choè Siōng-tè khián-chek put-chèng;

M̄-chai án-ni tam-tng thàng-thiàⁿ.

uī-tio̍h lán choē hiàn I sìⁿ-miā.

4. Chú siū hêng-hoa̍t goán tit pêng-an,

Ná iûⁿ beh thâi i pī lâng khan;

Choân bô khui-chhuì kam-goān siū-khui,

Sí tī si̍p-kè toā si un-huī.

5. Siōng-tè chín-kiù sin-khu bián noā,

Koh-oa̍h Ki-tok tù-hiān êng-hoâ.

Sù I chú-bîn chhiong-sēng bô soah;

Hoān-nā sìn ê kap I koh-oa̍h.

(Í-sài a 53 chiuⁿ).

## 漢羅（Ùi原文改寫）

受抹油ê主耶穌

（章王由 做）

1933. 03, no. 576, pp. 27

調用Calvary. 作曲者Jno. R. Sweney.

1. 受抹油ê我主耶穌，

親像草á發佇荒埔；

根叢長大乾地所在，

總是上主顧伊無害。

合：主你為阮chiah有降生，

盡力傳道做阮路用；

甘願受苦攏無拾怨，

主ê犧牲是ài救阮。

2. 眾人觀看伊ê款卻，

無大威儀予in滿足；

受in拒絕艱苦萬般，

人攏ng面厭賤毋看。

3. 看伊受苦毋肯尊敬，

掠做上帝譴責不正；

毋知按呢擔當痛疼。

為著咱濟獻伊性命。

4. 主受刑罰阮得平安，

若羊欲刣伊被人牽；

全無開嘴甘願受虧，

死佇十架大施恩惠。

5. 上帝拯救身軀免爛，

Koh活基督著現榮華。

賜伊子民充盛無soah；

凡若信ê kap伊koh活。

（以賽亞53章）。
