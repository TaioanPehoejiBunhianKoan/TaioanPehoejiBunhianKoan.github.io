---
title: "台中Y. M. C. A.會歌"
categories:
  - 詩
tags:
  - 賴鐵羊 Loā Thih-iûⁿ
toc: true
toc_sticky: true
---

# Tâi-tiong Y. M. C. A. Hoē-koa

## 文獻資訊

| 項目 | 資料 |
|---|---|
| 作者 | 賴鐵羊 Loā Thih-iûⁿ |
| 卷期 | 台灣教會公報 |
| 卷期 | 第586卷 |
| 日期 | 1934/1 |
| 頁數 | 16 |

## 白話字（原文數位化）

Tâi-tiong Y. M. C. A. Hoē-koa

Loā Thih-iûⁿ chok-sû

1934.01, no. 586, pp. 16

Tiāu, Chàn-bí-koa hā 212.

1. Bí-tó Tāi-oân chāi-iông,

Khì-hāu kéng-tì ke̍k iû-liông;

Khó-sioh peh-sìⁿ siū-bê hoān-choē,

Lī-khui Thiⁿ-pē sim kham-siong.

Hô: Hiaⁿ-ché ah! Tio̍h koáⁿ-kín tâng-sim lâi

kong tuì-te̍k,

oá-khò lán ê toā chiong-kun Kiù-chú Iâ-so͘,

Tâng chhut-siaⁿ chhiùⁿ kun-koa piàⁿ-miā

koat-sí kong chìn-chêng,

Lán ê Siōng-tè sī chì-toā bû-só͘ put-lêng,

Ti̍t-ti̍t chiàn kàu tek-sèng, uī lán Chú chò

kun-peng,

Tāi-ke hiòng-chêng Tâi-tiong Ki-tok

Chheng-liân-hoē.

2. Tâi-oân Tó-lāi lán Tâi-tiong,

uī-tì sī chiàm chāi tiong-iong;

Bu̍t-sán bûn-hoà ke̍k-kî hoat-ta̍t,

Nā-sī Sèng-tō siáu soan-iông.

3. Goān hiaⁿ-ché uī Chú chīn-tiong

Kong, su hoaⁿ-hí chīn le̍k-liōng;

Kiù lán tông-pau chhut-sí jitp8-oa̍h,

Tâng-sim kiàn-siat lí-sióng-hiong.

## 漢羅（Ùi原文改寫）

台中Y. M. C. A.會歌

賴鐵羊 作詞

1934.01, no. 586, pp. 16

調，讚美歌下212。

1. 美島台灣在洋，

氣候景緻極優良；

可惜百姓受迷犯罪，

離開天父心堪傷。

和：兄姊啊！ 著趕緊同心來

攻對敵，

倚靠咱的大將軍救主耶穌，

同出聲唱軍歌拚命

決死攻進前，

咱的上帝是至大無所不能，

直直戰到得勝，為咱主做

軍兵，

大家向前台中基督

青年會。

2. 台灣島內咱台中，

位置是佔在中央；

物產文化極其發達，

若是聖道少宣揚。

3. 願兄姊為主盡忠

公，私歡喜盡力量；

救咱同胞出死入活，

同心建設理想鄉。
