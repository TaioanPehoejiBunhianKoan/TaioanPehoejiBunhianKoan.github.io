---
title: "新翻譯ê詩"
categories:
  - 詩
tags:
  - 無lo̍h名
toc: true
toc_sticky: true
---

# Sin hoan-e̍k ê Si

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台南府城教會報 |
| 卷期 | 第151卷 |
| 日期 | 1897/10 |
| 頁數 | 80 |

## 白話字（原文數位化）

Sin hoan-e̍k ê Si

1897.10 151 koàn p.80

1.Sè-kiáⁿ chū-hoē tio̍h khiam-pi, Chiū-kīn lān Chú o-ló I, Chú Iâ-so͘ chì-chun chì-sèng, Lán tio̍h khiân-sim lâi kiong-kèng.

2.Lán sim-koaⁿ tio̍h siàu-liām Chú, ia̍h siūⁿ Thian-tông ke̍k hù-jū; Lán kha só͘ kiâⁿ, chhiú só͘ chò, Hō͘ i teh khoàⁿ thang o-ló.

3.En̂g-kng chhàn-lān toā Chú-cháiⁿ Khoàⁿ I sè-kiáⁿ ta̍k hāng chai, Chá-àm só͘ siūⁿ ê sim-liām, Hō͘ I séng-chhat lâi koè-giām.

4.Kiû Lí sià-choē, koh si-in, Chān goán ji̍t-ji̍t oāⁿ chò sin: Chhoā goán kiâⁿ-lō͘ kàu Thiⁿ-siâⁿ, O-ló chheng-ho͘ Chú toā-miâ.

## 漢羅（Ùi原文改寫）

新翻譯ê詩

1897.10 151卷 p.80

1.細子聚會著謙卑，就近咱主o-ló伊，主耶穌至尊至聖，咱著虔心來恭敬。

2.咱心肝著數念主，亦想天堂極富裕；咱腳所行，手所做，Hō͘伊teh看thang o-ló。

3.榮光燦爛大主宰，看伊細子逐項知，早暗所想ê心念，Hō͘伊省察來過驗。

4.求你赦罪，koh施恩，贊阮日日換做新；Chhoā阮行路到天城，o-ló稱呼主大名。
