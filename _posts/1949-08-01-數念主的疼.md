---
title: "數念主的疼"
categories:
  - 詩
tags:
  - 周天來 Chiu Thian-lâi
toc: true
toc_sticky: true
---

# Siàu-liām Chú ê thiàⁿ

## 文獻資訊

| 項目 | 資料 |
|---|---|
| 作者 | 周天來 Chiu Thian-lâi |
| 卷期 | 台灣教會公報 |
| 卷期 | 第728號 |
| 日期 | 1949/8 |
| 頁數 | 4 |

## 白話字（原文數位化）

Siàu-liām Chú ê thiàⁿ

1949.08 Tē 728 hō p.4

(Í-hut-só͘ 5:2)

(Chiu Thian-lâi phian-e̍k)

1. Siàu-liām goá Chú ê thiàⁿ, si̍t-chāi chin chhim,

Khoàⁿ Sèng-keng chiū bêng-pe̍k, kám-kek goá sim;

Thiⁿ Pē chiong I Sèng Kiáⁿ, siúⁿ-sú sè-kan,

Tio̍h o-ló I chun-miâ, toā-toā chheng-chàn.

(Hô) Ke̍k toā bô pí ah! Chú ê thiàⁿ-thàng,

Chú ê thiàⁿ-thàng, ke̍k toā bô pí!

Goá sim him-bō͘ Chú, che toā un-tián,

Chú ah! Goá him-bō͘ Lí.

2. Goá kiâⁿ bê-lō͘ lī-khui Chú ê sin-piⁿ,

Ko͘-hū Chú ê thiàⁿ-thàng, Lí bô chek-pī;

Taⁿ, Chú lâ-so͘ chhut siaⁿ, kiò goá tò-tńg,

Só͘-í goá lâi chiū Lí, choan-sim kui-ǹg.

3. Khoàⁿ goá Chú ê êng-kng, chhut-hiān hit jit,

Goá chhuì sui-jiân boē gîm, iáu-kú sêng-si̍t;

Chí-ū chit kù ún-táng, goá oē chhut-siaⁿ,

"O-ló Chú ê thiàⁿ-tàng, ke̍k toā chun-miâ."A-men.

Hū-kì: Chit siú si, iû-goân sī kap 5 goe̍h ê Kong-pò só͘ siāu-kài hit siú "Sìn-gióng cheng-chìn ê si" siāng lâng choè--ê. Chhiáⁿ ēng Chàn-bí-koa 516 siú ê tiāu lâi gîm! ǹg-bāng choē-choē kàu-hoē ê Chú-ji̍t-o̍h, Sèng-koa-tuī lâi chhái-iōng. (Chiu Thian-lâi phian-e̍k).

## 漢羅（Ùi原文改寫）

數念主的疼

1949.08 第728號 p.4

(以弗所5:2)

(周天來　編譯)

1. 數念我主的疼，實在真深，

看聖經就明白，感覺我心；

天父將伊聖子，賞賜世間，

著呵咾伊尊名，大大稱讚。

（合）極大無比--啊！主的疼痛，

主的疼痛，極大無比！

我心欣慕主，這大恩典，

主啊！我欣慕你。

2. 我行迷路離開主的身邊，

辜負主的疼痛，你無責備；

今，主耶穌出聲，叫我倒轉，

所以我來就你，專心歸向。

3. 看我主的榮光，出現彼日，

我喙雖然未吟，猶過誠實；

只有這句穩當，我會出聲，

「呵咾主的疼痛，極大尊名。」阿門。

附記：這首詩，猶原是佮5月的公報所紹介彼首「信仰精進的詩」siāng人做--的。請用讚美歌516首的調來吟！向望濟濟教會的主日學，聖歌隊來採用。 (周天來編譯)。
