---
title: "故許敏長老娘小傳"
categories:
  - 傳記
tags:
  - 蕭Bêng-chiok Siau Bêng-chiok
toc: true
toc_sticky: true
---

# Kò͘ Khó͘ Bín Tiúⁿ-ló-niû Sió-toān

## 文獻資訊

| 項目 | 資料 |
|---|---|
| 作者 | 蕭Bêng-chiok Siau Bêng-chiok |
| 卷期 | 台灣教會公報 |
| 卷期 | 第983號 |
| 日期 | 1966/6 |
| 頁數 | 16 |

## 白話字（原文數位化）

Kò͘ Khó͘ Bín Tiúⁿ-ló-niû Sió-toān

Siau Bêng-chiok

1966.06.01 p16

Gō͘ ge̍h 8 hō Bú-chhin-choeh ê sî, Tiong Tiong Khoe-ô͘ kàu-hoē ū piáu-chiong nn̄g uī bô͘-hoān bú-chhin. Tiong-kan chi̍t uī, chiū-sī kò͘ Khó͘ Bín tiúⁿ-ló ê hu-jîn, 86 hè, i ū 5 ê hāu-siⁿ, toā kiáⁿ Tok-sìn, jī kiáⁿ Tok-jû, 3 kiáⁿ Tok-lé, 4 kiáⁿ To̍k-sit lóng sī tiúⁿ-ló, 5 kiáⁿ Tok-gī sī chip-sū. Toa sun sī Tong-hái Tāi-ha̍k chō͘-lí hāu-bo̍k Khó͘ Bêng-chiau Bo̍k-su, kiáⁿ-sun 70 goā lâng. Poeh hō siū piáu chiong liáu, bô phah-sǹg tī 13 hō siōng-ngó͘ 1 tiám siū Chú kéng-tiàu kui thian, 14 ē-po͘ kò-pia̍t lé-pài, ū loā Jîn-seng Bo̍k-su kap Lân tāi-oē Phok-sū te̍k-pia̍t lâi kóng tiàu-sû.

Lūn kò͘-jîn ê bí-tek ū kuí-nā hāng thang hō͘ lán siàu-liām:

1. Tuì lâng hô-ho̍k, m̄-bat kap lâng cheng-chip kè-kàu.

2. Jím-khó nāi-lô, ióng-io̍k 5 lâm 3 lú, m̄-bat chhiàⁿ kang lâng.

3. Gâu pang-chān tiōng-hu, gâu tī ke kà kiáⁿ.

4. Thiàⁿ Chú, giâm siú Chú-ji̍t ê lé-pài, gâu chiat-khiām hōng-hiàn.

5. It-chhè ti-chiok kám-un.

6. Gâu khoán-thāi thoân-kàu-chiá.

7. Gâu thiàⁿ kan-khó͘ sòng-hiong lâng, tuì ko͘-jî koáⁿ-hū gâu chín-chè, thé-thiap chhut i-io̍h-huì, thang kóng sī chi̍t uī uí-tāi ê pêng-sìn-tô͘ bú-chhin.

## 漢羅（Ùi原文改寫）

故許敏長老娘小傳

蕭 Bêng-chiok

1966.06.01 p16

五月8號母親節 ê時，中中溪湖教會有表彰兩位 模範母親。中間一位，就是故 Khó͘ Bín長老ê夫人， 86 歲，伊有5 ê後生，大囝 Tok-sìn， 二囝 Tok-jû， 三囝 Tok-lé， 四囝 To̍k-sit攏是長老， 五囝 Tok-gī是執事。 大孫是東海大學助理校牧 Khó͘ Bêng-chiau牧師， 囝孫70 goā人。八號受表彰了，無拍算tī 13號上午 1點受主揀召歸天， 14下晡告別禮拜，有賴仁聲牧師kap Lân tāi-oē博士特別來講悼詞。

論故人 ê美德有幾偌項thang hō͘咱數念:

1。 Tuì人和睦， m̄-bat kap人爭執計較。

2。忍苦耐勞， 養育 5 男 3 女， m̄-bat 請工人。

3。 Gâu幫贊丈夫， gâu tī 家教囝。

4。疼主， 嚴守主日ê禮拜， gâu 節儉奉獻。

5。一切知足感恩。

6。 Gâu款待傳教者。

7。 Gâu疼艱苦sòng-hiong人， tuì孤兒寡婦gâu賑濟，體貼出醫藥費， thang講是一位偉大ê 平信徒母親。
