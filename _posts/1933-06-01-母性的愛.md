---
title: "母性的愛"
categories:
  - 詩
tags:
  - 章王由 Chiong Ông-iû
toc: true
toc_sticky: true
---

# Bú-sèng ê ài

## 文獻資訊

| 項目 | 資料 |
|---|---|
| 作者 | 章王由 Chiong Ông-iû |
| 卷期 | 台灣教會公報/芥菜子 |
| 卷期 | 第579卷 |
| 日期 | 1933/6 |
| 頁數 | 29 |

## 白話字（原文數位化）

Bú-sèng ê ài

Chiông Ông-iû choè

1933.06, no. 579 (KCC, no. 89), pp. 29

1. Goá tī soè-hàn ê sî,

Siông tiàm lāu-bú sin-piⁿ;

Siū i iúⁿ-chhī pang-chān,

Goá si̍t-chāi chin pêng-an;

I thiàⁿ-thang ū ēng chin-chêng,

uī goá kam-goān hi-seng;

Goá tú-tio̍h guî-hiám phoà-pīⁿ,

I khoàⁿ-kò͘ goá bô lī;

Lūn chit khoán thiàⁿ goá ê un-gī,

Goá tio̍h siàu-liām i.

2. Iâ-so͘ bat kóng chit kù,

I sī chhin-chhiūⁿ ke-bú;

Goá sī I ê kiáⁿ,

Só͘ kà-sī goá tio̍h thiⁿ;

Nā pò goá kóng ū guî-hiám,

I si̍t-ē goá thang siám;

Goá lêng-hûn chhin-kūn Iâ-so͘,

Mô͘-kuí chiū bô hoat-tō͘;

I uî goá kam-goān lâi hi-seng,

Siàu-liām I un-chêng.

3. Goá chin him-bō͘ lāu-bú,

ài kap I toà kú-kú;

Lêng-hûn lāu-bú Iâ-so͘,

Siáⁿ-sū goá bô him-bō͘;

Khoàⁿ I tián-si̍t tī si̍p-kè,

Kam-goān jím-siū chai-ē;

Kan-khó͘ kàu sí choân bô kiaⁿ,

Beh kiù goá ê sìⁿ-miā;

Siàu-liām I thiàⁿ-thàng kàu éng-oán,

Chiàⁿ sī sim só͘ goān.

## 漢羅（Ùi原文改寫）

母性的愛

章王由 作

1933.06, no. 579 (KCC, no. 89), pp. 29

1. 我佇細漢的時，

常踮老母身邊；

受伊養飼幫贊，

我實在真平安；

伊疼麼有用真情，

為我甘願犧牲，

我抵著危險破病，

伊看顧我無離；

論這款疼我的恩義，

我著數念伊。

2. 耶穌捌講這句，

伊是親像家母；

我是伊的囝，

所教示我著聽

若報我講有危險，

伊翼下我通閃；

我靈魂親近耶穌，

魔鬼就無法度；

伊為我甘願來犧牲，

數念伊恩情。

3. 我真欣慕老母，

愛佮伊toà久久；

靈魂老母耶穌，

啥事我無欣慕；

看伊展翼佇十架，

甘願忍受災厄；

艱苦到死全無驚，

欲救我的性命；

數念伊疼痛到永遠，

正是心所願。
