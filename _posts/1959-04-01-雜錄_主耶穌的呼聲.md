---
title: "雜錄:主耶穌的呼聲"
categories:
  - 詩
tags:
  - 周天來 Chiu Thian-lâi
toc: true
toc_sticky: true
---

# CHA̍P-LIO̍K: Chú Iâ-so͘ ê Ho͘-siaⁿ

## 文獻資訊

| 項目 | 資料 |
|---|---|
| 作者 | 周天來 Chiu Thian-lâi |
| 卷期 | 台灣教會公報 |
| 卷期 | 第844號 |
| 日期 | 1959/4 |
| 頁數 |  |

## 白話字（原文數位化）

CHA̍P-LIO̍K

Chú Iâ-so͘ ê Ho͘-siaⁿ

(Iok-hān 14:18)

1959.04 tē 844 hō p.24

(K. Nagasaka chok, Chiu Thian-lâi e̍k).

1. It-ti̍t kiaⁿ--khì, it-ti̍t kiâⁿ--khì,

Chí-ū khòng-iá, soa-po͘;

Sì-bīn khoàⁿ bô lō͘ ê só͘-chāi,

Ka-kī chi̍t-lâng bê-lō;

Goá ū thiaⁿ-kìⁿ, chin soè ê siaⁿ,

Tī sin-piⁿ ná kūn-oá;

Tio̍h-boâ ià-siān, goá ê pêng-iú,

Lí tio̍h lâi chiū-kūn goá.

2. Chin-chiàⁿ iām-jia̍t khòng-iá, soa-po͘,

Thǹg chhiah-kha, chin thàng-thiàⁿ;

Goá chin chhuì-ta tī chit sî-chūn,

Í-keng beh bô sìⁿ-miāⁿ;

Goá ū thiaⁿ-kìⁿ un-jiû siaⁿ-seh,

Chin hó-thiaⁿ ê siaⁿ-im;

oa̍h-miā chuí-goân, sī chāi tī goá,

Lí tio̍h kín-kín lâi lim.

3. Siūⁿ beh tńg-khì, chóng-sī bô chhù,

ià-siān bô la̍t, sit-chì;

Bô só͘ ǹg-bāng, goá ê chi̍t-sin,

Chí-ū kiû sí jî-í;

Goá ū thiaⁿ-kíⁿ ū la̍t ê siaⁿ,

Chin an-ún koh chū-chāi;

Thiⁿ-pē Siōng-tè, chì hó ê ke,

Lí tio̍h kín kín tńg-lâi. A-men.

Hù-kì: Chit siú si sī tuì Ji̍t-pún ê sin Chàn-bí-koa 244 siú hoan-e̍k--ê, kū-pán bô; chok-si-chiá sī Nagasaka, Kanjirō (1871-1952); chok-khek-chiá sī Koyama, Shōzō (1930-). Lán bat thiaⁿ-kìⁿ kóng, "Ū lō͘, bô chhù;"nā-sī pún-si chok-chiá ê sim-chêng sī "Bô lō͘, iā bô chhù;"chí-ū thiaⁿ-kìⁿ Chú Iâ-so͘ ê ho͘-siaⁿ kóng, "Lí tio̍h lâi chiū-kūn Goá."

## 漢羅（Ùi原文改寫）

雜錄

主耶穌的呼聲

(約翰 14:18)

1959.04 第844號 p.24

(K. Nagasaka 作，周天來　譯)。

1. 一直行--去，一直行--去，

只有曠野，沙埔；

四面看無路的所在，

家己一人迷路；

我有聽見，真細的聲，

佇身邊那近倚；

著磨厭siān，我的朋友，

你著來就近我。

2. 真正炎熱曠野，沙埔，

褪赤跤，真疼痛；

我真喙礁佇這時陣，

已經欲無生命；

我有聽見溫柔聲說，

真好聽的聲音；

活命水源，是在佇我，

你著緊緊來啉。

3. 想欲轉去，總是無厝，

厭siān無力、失志；

無所向望，我的一身，

只有求死而已；

我有聽見有力的聲，

真安穩閣自在；

「天父上帝，至好的家，

你著緊緊轉來。」　A-men。

附記：這首詩是對日本的新讚美歌244首翻譯--的，舊版無；作詩者是Nagasaka, Kanjirō (1871-1952)；作曲者是Koyama, Shōzō (1930-)。

咱捌聽見講，「有路無厝；」若是本詩作者的心情是「無路，也無厝；」只有聽見主耶穌的呼聲講，「你著來就近我。」
