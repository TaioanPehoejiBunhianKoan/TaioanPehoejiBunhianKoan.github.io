---
title: "六十六卷的聖冊"
categories:
  - 散文
tags:
  - 許水露 Khó͘ Chuí-lō͘
toc: true
toc_sticky: true
---

# La̍k-cha̍p-la̍k koàn ê Sèng-chheh

## 文獻資訊

| 項目 | 資料 |
|---|---|
| 作者 | 許水露 Khó͘ Chuí-lō͘ |
| 卷期 | 台灣教會公報 |
| 卷期 | 第627號 |
| 日期 | 1937/6 |
| 頁數 | 3-4 |

## 白話字（原文數位化）

La̍k-cha̍p-la̍k Koàn ê Sèng-chheh

Khó͘ Chuí-lō͘

(Chiap 4 goe̍h tē 10 bīn)

1937年6月627期    3-4

VIII. Pún-su ê hun-toāⁿ.

Pún-su lóng-kiōng ū 24 chiuⁿ, uī-tio̍h piān-gî-siōng hun-chò 4 toāⁿ.

Tē I toā: Chhim-ji̍p Ka-lâm(1:─5:).

1. Kiông sim chòng chì(1:).

1) Iok-su-a siū jīm-bēng chò Su-lēng-tióng-koaⁿ(1:1─9).

2) Chún-pī ji̍p Ka-lâm-tē(1:10─18).

2. Sìn-sim ê hêng-uî(2:).

1) Tī Si̍p-têng chhe-khián nn̄g ê thàm-cheng (2:1─10) nn̄g ê thàm-cheng kàu Iâ-lī-ko siâⁿ, ji̍p La̍t-ha̍p ê ke. Iâ-lī-ko siâⁿ tāi-piáu Sè-kài, Lat-ha̍p tāi-piáu choē-khoe. Siōng-tè tī choē-khoe ê sin-chiūⁿ hián-bêng I ê êng-kng. La̍t-ha̍p ū 3 hāng khó-chhú:─

(1) Thiaⁿ Chú ê siaⁿ chò tāi-chì.

(2) Chhim chai Siōng-tè ê toā koân-lêng.

(3) Kèng-uì Siōng-tè.

2) Nn̄g ê thàm-cheng kap Lat-ha̍p kiat-iok(2:11─19). Thàm-cheng tuì La̍t-ha̍p kóng ê oē, Lat-ha̍p sìn chiū tit-tio̍h kiù.

3. Sìn-sim ê mō͘-hiám(3:).

1) Tuì sìn-sim koè Iok-tàn-hô(3:).

Beh koè Iok-tàn-hô chiū ū chit kuí hāng:─

(1) Tio̍h toè Hoat-kuī=Tio̍h ēng sìn-sim toè Iâ-so͘.

(2) Tio̍h chhim-sìn=ēng sìn-sim hó-táⁿ chìn-chêng.

(3) Chheng-khì pún-sin=Tit Siōng-tè in-tián chiah oē tit koè Iok-tàn-hô.

2) A-tong siâⁿ thêng-chí(3:16).

Tuì A-tong hoān-choē í-lâi , choē tī lâng ê sim-lāi, choē tio̍h oân-choân tû-bia̍t:─

(1) Tio̍h tī hoat-kuī chêng kiâⁿ-cháu=Tio̍h kap Iâ-so͘ saⁿ-kap tī-teh.

(2) Kū-lâng tio̍h phah-sí= Hiān-chāi m̄-thang koh giâu-gî, m̄-bián kiaⁿ, chí tio̍h sìn.

4. Sìn-sim ê sêng-chiū(4:).

1) Chio̍h-thâu tī hô-té= Kū-lâng tio̍h sí(4:12).

2) Chio̍h-thâu tī hoāⁿ-téng= Sin-lâng teh oa̍h(4:13).

3) Koè Iok-tàn-hô= Tit liáu chhut-sí ji̍p-seng ê keng-giām.

5. Sìn-sim ê ò-pì(5:).

1) Kàu Kiat-kah siū kat-lé= Jio̍k-thé chêng-io̍k oân-choân tèng-sí.

2) Siú Poâⁿ-koè-choeh=Sìn-khò Iâ-so͘ pó-hoeh ê lêng-le̍k, kî-tó kì-liām Chú ê thiàⁿ.

3) Má-ná thêng-chí=Chū-kí hùn-tò͘ ló͘-le̍k, cha-keng chū-si̍t(自食).

4) Thiⁿ-sài chhut-hiān hō͘ Iok-su-a khoàⁿ=Chòng-táⁿ.

Tē 2 toāⁿ: Cheng-ho̍k, chiàm-léng Ka-lâm(6:─12:).

1. Iâ-lī-ko siâⁿ tó-hoāi(6:).

1) Siâⁿ-mn̂g kian-kò͘.

2) Kun-pī chhiong-chiok.

3) Peh-sìⁿ ho͘N3 sio-thâi.

Chóng-sī Iok-su-a tuì kî-tó, sìn-sim lêng-le̍k lâi kong-phoà Iâ-lī-ko siâⁿ, lán tuì sìn khah iâⁿ sè-kài.

2. A-kan hoān-choē chiàn-pāi Ngāi-siâⁿ.

1) I ū tham-sim.

2) I ū thau-the̍h.

3) I ū khǹg-ba̍t.

Chi̍t-lâng hoān-choē , liân-luī chèng-lâng chiàn-pāi.

3. Chiàm-niá Ngāi-siâⁿ(8:).

1) Choē-ok tû-tiāu chiah ē tek-sèng(8:1─29).

2) Tī Í-pa-lō͘-soaⁿ kiàn-tiok chè-toâⁿ(8:30─35)

4. Kap Ki-piàn lâng kiat-iok(9:)

5. Koat-chiàn ê sìn-sim(10:)

1) Kî-tó.

2) Táⁿ-tó chū-kí.

3) ēng choân-hù ê chiàn-kah.

4) Hoān-sū mn̄g Siōng-tè.

Só͘-í chiàn-cheng:─

A) Kî[sic]-piàn lâng (10:1─27).

B) Má-ki-tāi lâng (10:28─43).

6. Sìn-sim ê cheng-ka(11:).

Iok-su-a sìn-sim jú kian-kò͘, tuì-te̍k jú ke-thiⁿ. Jú khò sìn-sim, chiū jú tek-sèng, thâi-sí chē-chē ông.

7. Iok-su-a tī Hô-sai thâi-iâⁿ 31 ê ông(12:)

Iok-su-a thâi 31 ê ông .Mô͘-se thâi-iâⁿ nn̄g ê ông. Lán tio̍h thâi-iâⁿ(1) Chū-kí.(2) Tham-sim.(3) Kiau-ngō͘.(4) Phoe-phêng, téng-téng ê ông.

Tē 3 toāⁿ: Hun-phoè Ka-lâm(13:─22:)

1. Iâ-hô-hoa bēng-lēng Iok-su-a hun-phoè thó͘-tē(13:)

1) Khó-sioh Iok-su-a nî-lāu, chêng-bīn iáu ū chē-chē thó͘-tē boē tit-tio̍h=bo̍h-tit sit-lo̍h ki-hoē.

2) Pun thó͘-tē khì phah=Chiàu bēng-lēng lán khì phó͘ thiⁿ-ē thoân hok-im(得地則得人).

3) Pîn sìn-sim tit-tio̍h= Chiàu lán ê sìn-gióng kā lán chiâⁿ.

2. Thó͘-tē ê hun-koah(14:─21:).

1) Sìn kàu hia, chiū tit kàu hia(14:).

(1) 9 chi-phài poàⁿ só͘ tit ê tē(14:1-4).

(2) Lī-bī lâng chí-ū tit siâⁿ(14:5).

(3) Iok-su-a ê hoê-kò͘(14:6─12).

(4) Ka-le̍k tit Hi-pek-lûn chò gia̍p(14:13─15).

2) Khoàⁿ kàu hia chiū tit kàu hia(15:)

(1) Iû-thài só͘ tit ê tē(15:1─12).

(2) Gô-tô-liap kong-chhú Ki-lia̍t-se-hut(15:13─20).

(3) Iû-thài só͘ tit ê siâⁿ(15:21─63).

3)Ta̍h kàu hia chiū tit kàu hia(16:)

Iok-sek ê kiáⁿ-sun só͘ tit ê tē. Má-ná-se tī téng-pêng. Í-hoat-liân tī ē-pêng. Sai-lâm sī hái, tang-pêng sī hô, téng-pêng sī sió-tī ê tē, ē-bīn sī hiaⁿ-ko ê tē.

4) Phah kàu hia chiū tit kàu hia(17:).

Má-ná-se só͘ tit ê tē, Má-ná-se ê kiáⁿ-sun ióng-kám gâu sio-thâi; só͘-í tit-tio̍h Pa-san kap Ki-lia̍t choân-tē.

5. Pun kàu hia, chiū tit kàu hia(18:)

Piān-ngá-bín só͘ tit ê tē chin kî-biāu, téng-bīn ū Í-hoat-liân , Má-ná-se, ē-bīn ū Iû-thài , lióng hong-bīn hû-chhî pang-chō͘ i, só͘-í pun kàu hia tit kàu hia.

6. Phoè kàu hia, chiū tit kàu hia(19:).

Se-biān só͘ tit ê thó͘-tē, sī hun-phoè tī Iû-tāi ê chi-phài tiong.

7. Siat-li̍p tô-siám siâⁿ(20:).

Siōng-tè uī-tio̍h peh-sìⁿ siat tô-siám-siâⁿ, che sī te̍k-pia̍t ê in-tián, lâng nā hoān-choē thang kàu chit ê in-tián mn̂g.

8. Í-keng tit ê sán-gia̍p tio̍h chiàu-kò͘(21:)

Lī-bī chi-phài bô pun sán-gia̍p; chóng-sī tit-tio̍h 48 ê siâⁿ. In-uī in sì-soàⁿ tī ta̍k chi-phài tiong khiā-khí, só͘-í tio̍h chiàu-kò͘ kok chi-phài.

9. Í-keng tit ê gia̍p tio̍h pó-siú(22:)

Tē 4 toāⁿ: Kò-pia̍t ê oē(23:─24:)

1) Tuì Tiúⁿ-ló , Bo̍k-pek, Sū-su, iú-si téng ê kò-pia̍t-sû(23:).

2) Tuì bîn-chiòng kò-pia̍t-sû(24:1─28).

3) Iok-su-a ê sí kap bâi-chòng(24:29─33).

## 漢羅（Ùi原文改寫）

六十六卷的聖冊

許水露

(接4月第10面)

1937年6月627期    3-4

VIII. 本書的分段。

本書攏共有24章，為著便宜上分做4段。

第I大：深入迦南(1：─5：)。

1. 強心壯志(1：)。

1)約書亞受任命做司令長官(1：1─9)。

2)準備入迦南地(1：10─18)。

2. 信心的行為(2：)。

1)佇什亭差遣兩个探偵(2：1─10)兩个探偵到耶利哥城，入喇合的家。耶利哥城代表世界，喇合代表罪魁。上帝佇罪魁的身上顯明伊的榮光。喇合有3項可取：─

(1)聽主的聲做代誌。

(2)深知上帝的大權能。

(3)敬畏上帝。

2) 兩个探偵佮喇合結約(2：11─19)。探偵對喇合講的話，喇合信就得著救。

3. 信心的冒險(3：)。

1)對信心過約旦河(3：)。

欲過約旦河就有這幾項：─

(1)著綴法櫃=著用信心綴耶穌。

(2)著深信=用信心好膽進前。

(3)清氣本身=得上帝恩典才會得過約旦河。

2)亞當城停止(3：16)。

對亞當犯罪以來，罪佇人的心內，罪著完全除滅：─

(1)著佇法櫃前行-走=著佮耶穌相佮佇咧。

(2) 舊人著拍死=現在毋通閣僥疑，毋免驚，只著信。

4. 信心的成就(4：)。

1)石頭佇河底= 舊人著死(4：12)。

2)石頭佇岸頂= 新人咧活(4：13)。

3) 過約旦河=得了出死入生的經驗。

5. 信心的奧祕(5：)。

1)到結甲受割禮=肉體情慾完全釘死。

2)守盤過節=信靠耶穌寶血的能力，祈禱記念主的疼。

3)嗎哪停止=自己奮鬥努力，查經自食。

4)天使出現予約書亞看=壯膽。

第2段：征服，佔領迦南(6：─12：)。

1. 耶利哥城倒壞(6：)。

1)城門堅固。

2)軍備充足。

3)百姓好相刣。

總是約書亞對祈禱，信心能力來攻破耶利哥城，咱對信較贏世界。

2.亞干犯罪戰敗艾城。

1)伊有貪心。

2)伊有偷提。

3)伊有囥密。

一人犯罪，連累眾人戰敗。

3. 佔領艾城(8：)。

1)罪惡除掉才會得勝(8：1─29)。

2)佇以巴路山建築祭壇(8：30─35)

4. 佮基遍人結約(9：)

5. 決戰的信心(10：)

1)祈禱。

2)打倒自己。

3)用全副的戰甲。

4)凡事問上帝。

所以戰爭：─

A) 基遍人(10：1─27)。

B) 瑪基大人(10：28─43)。

6. 信心的增加(11：)。

約書亞信心愈堅固，對敵愈加添。愈靠信心，就愈得勝，刣死濟濟王。

7. 約書亞佇河西刣贏31个王(12：)

約書亞刣31个王。摩西刣贏兩个王。咱著刣贏(1)自己。(2)貪心。(3)驕傲。(4)批評，等等的王。

第3段：分配迦南(13：─22：)

1. 耶和華命令約書亞分配土地(13：)

1)可惜約書亞年老，前面猶有濟濟土地未得著=莫得失落機會。

2)分土地去拍=照命令咱去普天下傳福音(得地則得人)。

3)憑信心得著=照咱的信仰共咱成。

2. 土地的分割(14：─21：)。

1)信到遐，就得到遐(14：)。

(1) 9支派半所得的地(14：1-4)。

(2)利未人只有得城(14：5)。

(3)約書亞的回顧(14：6─12)。

(4)迦勒得希伯崙做業(14：13─15)。

2)看到遐就得到遐(15：)

(1)猶太所得的地(15：1─12)。

(2)俄陀聶攻取基列西弗(15：13─20)。

(3)猶太所得的城(15：21─63)。

3)踏到遐就得到遐(16：)

約瑟的囝孫所得的地。瑪拿西佇頂爿。以法蓮佇下爿。西南是海，東爿是河，頂爿是小弟的地，下面是兄哥的地。

4)拍到遐就得到遐(17：)。

瑪拿西所得的地，瑪拿西的囝孫勇敢gâu相刣；所以得著巴珊佮基列全地。

5. 分到遐，就得到遐(18：)

便雅憫所得的地真奇妙，頂面有以法蓮，瑪拿西，下面有猶太，兩方面扶持幫助伊，所以分到遐得到遐。

6. Phoè到遐，就得到遐(19：)。

西面所得的土地，是分配佇猶大的支派中。

7. 設立逃閃城(20：)。

上帝為著百姓設逃閃城，這是特別的恩典，人若犯罪通到這个恩典門。

8. 已經得的產業著照顧(21：)

利未支派無分產業；總是得著48个城。因為in四散佇逐支派中徛起，所以著照顧各支派。

9. 已經得的業著保守(22：)

第4段：告別的話(23：─24：)

1)對長老，牧伯，士師，有司等的告別詞(23：)。

2)對民眾告別詞(24：1─28)。

3)約書亞的死佮埋葬(24：29─33)。
