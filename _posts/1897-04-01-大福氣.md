---
title: "大福氣"
categories:
  - 詩
tags:
  - 無lo̍h名
toc: true
toc_sticky: true
---

# Toā hok-khì

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台南府城教會報 |
| 卷期 | 第145卷 |
| 日期 | 1897/4 |
| 頁數 | 30 |

## 白話字（原文數位化）

Toā hok-khì

1897.04 145 koàn p.30

1

Sè-hàn gín-ná kap toā-lâng,

Toà sè-kan chiām-sî, ǹg-bāng

Tī thiⁿ bô koh saⁿ-lī.

Che sǹg toā hok-khì,

Eńg-oán toā-toā hok-khì,

Che sǹg toā hok-khì,

Lán tāi-ke bô koh saⁿ-lī,

(Muí chat soà gîm chit sì-kù chhó-jī.)

2

Lâng sêng-si̍t thiàⁿ lán Kiù-chú,

Sí liáu-āu ji̍p Pē ê chhù,

Tāi-ke gîm-si hoaⁿ-hí.

3

Sè-hàn gín-ná sêng-si̍t sim,

Chhoē Kiù-chú kiû I lîn-bín,

Lóng-chóng saⁿ-kìⁿ bô lī.

4

Lán só͘ thiàⁿ ê sī-toā-lâng,

Hiaⁿ-tī chí-moē sim saⁿ-tâng,

Chū-chi̍p bô koh saⁿ-lī.

5

Lán ê sim chin-chiàⁿ hoaⁿ-hí,

Chú Iâ-so͘ kap lán saⁿ-kìⁿ,

Chē uī êng-kng bô pí.

6

Lán tī hia chheng-chò sèng-tô͘,

Kàu éng-oán o-ló Iâ-so͘,

Kap I bô koh saⁿ-lī.

## 漢羅（Ùi原文改寫）

大福氣

1897.04 145 卷 p.30

1

細漢囡仔佮大人

蹛世間暫時，向望

佇天無閣相離

這算大福氣，

永遠大大福氣，

這算大福氣，

咱大家無閣相離。

(每節紲吟這四句草字。)

2

人誠實疼咱救主，

死了後入父的厝，

大家吟詩歡喜。

3

細漢囡仔誠實心，

揣救主求伊憐憫，

攏總相見無離。

4

咱所疼的序大人，

兄弟姐妹心相同，

聚集無閣相離。

5

咱的心真正歡喜，

主耶穌佮咱相見，

坐位榮光無比。

6

咱佇遐稱做聖徒，

到永遠呵咾耶穌，

佮伊無閣相離。
