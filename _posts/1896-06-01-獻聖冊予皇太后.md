---
title: "獻聖冊予皇太后"
categories:
  - 散文
tags:
  - 無lo̍h名
toc: true
toc_sticky: true
---

# Hiàn Sèng-chheh hō͘ Hông-thài-hō͘

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台南府城教會報 |
| 卷期 | 第135卷 |
| 日期 | 1896/6 |
| 頁數 | 44 |

## 白話字（原文數位化）

Hiàn Sèng-chheh hō͘ Hông-thài-hō͘

1896.06 135 koàn p.44

Chûn-nî Tiong-kok sìn Chú ê chí-moē ū tê gîn pī-pān chi̍t-pún Sin-iok hiàn hō͘ Hông-thài-hō͘, ài kā i hō͘-siū chiok- hok. Hiàn-liáu khiok ū èng-hāu, in-uī Hông-tè pún-sin ū chhe lâng koh bé chi̍t-phō thang ka-tī khoàⁿ.

Chiàu lâng kóng hit-pún chin suí chin hó khoàⁿ, ē kham-tit sàng ji̍p hông- kiong. Chóng-sī pa̍t-uī ê lâng bô ki-hoē thang khoàⁿ; só͘-í hit-sî ū soà ìn kuí-nā pah pún siāng hit khoán, pêⁿ-pêⁿ ēng hit-ê pán ìn--ê, iā pêⁿ-pêⁿ hiah toā pún, thang hō͘ lâng khoàⁿ-iūⁿ; khiok sī bô hiah suí, kim-kîⁿ oāⁿ âng-kîⁿ, iā sī ēng phoê kapm̂e, m̄-sī ēng kim gîn kap--ê, iáu-kú iā sī hó-khoàⁿ; goán tī-chia bé chi̍t-pún, lín nā ài khoàⁿ, kàu Hú-siâⁿ ê sî thang hō͘ lín khoàⁿ.

Kīn-lâi goán ū chih--tio̍h chit pún hō- chò Chu lú-sū hiàn keng chiok-kó͘ kì, chiū-sī kì hit-pún Sin-iok ê tāi-chì. Chiah-ê chí-moē só͘ tê ê gîn kè-kiōng ū $1152.35. Chiông-tiong Hok-kiàn séng tê khah-chē, ū $228.85. Tē-jī sī lán Tâi- oân séng, kè-kiōng ū tê $109.48. iū chiong só͘ khai ê tiâu-khoáⁿ kì-chài tī ē-té:--

Gîn-a̍h chham gîn ê chheh-phoê, $650.00

ìn-chheh kap-chheh ê só͘-huì, 288.20

Chhut-toaⁿ chhiáⁿ lâng koan-tê ê só͘-huì, 19.83

Chhau-jī ê pit-chu, 13.00

Kià Chheh-a̍h kàu Thian-tin kap pó-hiám ê só͘-huì, 15.35

Pó͘-chiok gîn-chuí, 7.10

ìn Hiàn-keng chiok-kó͘ kì, 158.87

Kè-kiōng $1152.35

Taⁿ chiong chi̍t-pún Hiàn-keng Chiok-kó͘ kì kià khì ta̍k só͘-chāi; lín nā ài chai khah siông-sè thang mn̄g thoân-tō sian-siⁿ.

## 漢羅（Ùi原文改寫）

獻聖冊予皇太后

1896.06 135卷 p.44

Chûn年中國信主ê姊妹有提銀備辦一本新約獻hō͘皇太后，愛kā 伊后壽祝福，獻了卻有應效，因為皇帝本身有差人koh 買一抱thang家己看。

照人講這本真suí真好看，會堪tit送入皇宮。總是別位ê人無機會thang看，所以hit時有續印幾若百本像hit款，平平用hit個版印--ê,也平平hiah 大本，thang hō͘人看樣；卻是無hiah suí,金墘換紅墘，也是用皮kap--ê,m̄ 是用金銀kap--ê。iáu-kú也是好看；阮tī chia買一本，lín若愛看，到府城ê時thang hō͘ lín看。

近來阮有接--著這本號做朱女士獻經kó͘記，就是記獻hit本新約ê代誌，chiah ê姊妹所提ê銀計共有$1152.35，從中福建省提較濟，有$228.85，第二是江蘇，第三是浙江，第四是咱台灣省，計共有提$109.48，又將所開ê條款記載tī下底：

銀盒chham銀ê冊皮 $650.00

印冊kap冊ê所費 288.20

出單請人捐tê ê所費 19.83

抄字ê筆資 13.00

寄冊盒到天津及保ê所費 15.35

補足銀水 7.10

印獻經祝kó͘記 158.87

計共 $1152.35

今將一本獻經祝kó͘ 記寄去逐所在；lín若愛知較詳細thang問傳道先生。
