---
title: "倍加運動：介紹工作"
categories:
  - 散文
tags:
  - 賴炳烔 Loā Péng-tông
toc: true
toc_sticky: true
---

# Poē-kāun-tōng:Kài-siāukang-chok

## 文獻資訊

| 項目 | 資料 |
|---|---|
| 作者 | 賴炳烔 Loā Péng-tông |
| 卷期 | 台灣教會公報 |
| 卷期 | 第792號 |
| 日期 | 1954/12 |
| 頁數 | 21 |

## 白話字（原文數位化）

Kài-siāu P. K. U. ê kang-chok

(P. K. U. Su-kì: Loā Péng-tông).

1954. 12, no. 792, pp. 21

Kài-siāu P. K. U. ê kang-chok ê khài-iàu kap kok-pō͘ ê pō͘-tiúⁿ.

1. Kì-liām siat-kàu pah chiu-nî, Sìn-tô͘ muí lâng tio̍h kak-chhíⁿ; Tāi-hoē uī che í-keng koat, Cho͘-sêng chhit pō͘ teh siat-hoat.

2. Tē-it chhui-hêng pâi chò chêng Iau-kiû sìn-tô͘ chīn sú-bēng; Hōng-hiàn kî-tó kap chò kang, iā tio̍h hiàn-chîⁿ thang kiù-lâng.

3. Tē-jī chai-chèng tio̍h khak-si̍t, Choè-chió tio̍h hiàn cha̍p-hūm-chi̍t; Lí nā uī Chú án-ni chò, Seng-oa̍h tek-khak bián hoân-ló.

4. Tē-saⁿ chiū-sī liân-lo̍k pō͘, ài tit lāi-goā lâi hia̍p-chō͘; ǹg-bāng tit-tio̍h chîⁿ kap lâng, Poē-ka ūn-tōng chiah ún-tàng.

5. Tē-sì hō-miâ kiò chu-liāu, èng-hù kok pō͘ só͘ su-iàu; Chhiáⁿ lín kok pō͘ bián khoà-lū, Nā khiàm chu-liāu chia lóng ū.

6. Koh-lâi hùn-io̍k pâi tē-gō͘, Hùn-liān jîn-châi thang hia̍p-chō͘; Chiong-lâi kang-lâng tio̍h ka-poē, M̄-bián kàu-sî bô tàng chhoē.

7. Tē-la̍k hō-miâ Thoân-tō-pō͘, Iau-kiû sìn-tô͘ toā hia̍p-chō͘; Nā ū phài-lâng kàu kuì-tē, Lí tio̍h hia̍p-chok m̄-thang the.

8. Tē-chhit hō-miâ kiò i-liâu, I-pēⁿ thoân-tō chò bo̍k-phiau; Bô-chîⁿ phoà-pēⁿ siū i-tī, ēng che lâi thoân Chú tō-lí.

## 漢羅（Ùi原文改寫）

介紹P.K.U.的工作

(P.K.U.書記：賴炳烔)。

1954.12，no.792，pp.21

介紹P.K.U.的工作的概要佮各部的部長。

1. 記念設教百週年，信徒每人著覺醒；大會為這已經決，組成七部 teh設法。

2. 第一推行排做前要求信徒盡使命；奉獻祈禱佮做工，也著獻錢通救人。

3. 第二栽種著確實，最少著獻十份一；你若為主按呢做，生活的確免煩惱。

4. 第三就是連絡部，愛得內外來協助；向望得著錢佮人，倍加運動才穩當。

5. 第四號名叫資料，應付各部要；請恁各部免掛慮，若欠資料遮攏有。

6. 閣來訓育排第五，訓練人才通協助；將來工人著加倍，毋免到時無當揣。

7. 第六號名傳道部，要求信徒大協助；若有派人到貴地，你著協作毋通推。

8. 第七號名叫醫療，醫病傳道做目標；無錢破病受醫治，用這來傳主道理。
