---
title: "新翻譯的詩"
categories:
  - 詩
tags:
  - 無lo̍h名
toc: true
toc_sticky: true
---

# Sin hoan-e̍k ê Si

## 文獻資訊

| 項目 | 資料 |
|---|---|
| 作者 | 無lo̍h名 |
| 卷期 | 台南府城教會報 |
| 卷期 | 第149卷 |
| 日期 | 1897/8 |
| 頁數 | 64 |

## 白話字（原文數位化）

Sin hoan-e̍k ê Si

1897.08 149 koàn p.64

1.Iâ-so͘ sî-siông tī goá sin-piⁿ, Si̍t-chāi thiàⁿ goá kàu ke̍k, Chêng-goān lī-khui thiⁿ-téng hù-kuì, Kò͘ goán sè-kiáⁿ chīn-le̍k.

2.Li ê bīn-māu êng-kng chhàn-lān, Kīn-oá, goá khoàⁿ bē kìⁿ, Sui-bóng sè-siaⁿ kap goá kóng-oē, Goá thiaⁿ lóng bô ji̍p hīⁿ.

3.Chú Lí ê chhiú kīn oá tī goá, Hián-chhut chû-pi thiàⁿ-thàng, Chhin-chhiūⁿ pē-bó ài khan sè-kiáⁿ, Hō͘ goá ē-tit chiâⁿ lâng.

4. Tī goá sim-lāi sī Lí teh toà, Chān goá iâⁿ-koè tuì-te̍k, Goá thiàⁿ Siōng-tè ka-tī ē chai, Chú ê jîn-ài bû-ke̍k.

5.Siat-sú chá-àm kuī-lo̍h kî-tó, Kap Lí kau-poê kiû in, Sèng-sîn khiā-khí tī goá sim-lāi, Kan-chèng Kiù-chú chhin-kīn.

6.Chiū-kīn Siōng-tè hit-sî Kiù-chú, Thè goá pek-chhiat kî-tó, Goá khùn lo̍h bîn Iâ-so͘ éng-chhíⁿ, Kò͘ goá pēng bô hoân-ló.

## 漢羅（Ùi原文改寫）

新翻譯的詩

1897.08 149卷 p.64

1.耶穌時常佇我身邊，實在疼我到極，情願離開天頂富貴，顧阮細子盡力。

2.你的面貌榮光燦爛，近倚，我看bē見，雖罔細聲kap我講話，我聽攏無入耳。

3.主你的手近倚佇我，顯出慈悲疼痛，親像父母愛牽細子，予我會tit成人。

4.佇我心內是你teh toà，贊我贏過對敵，我疼上帝家己會知，主的仁愛無極。

5.設使早暗跪落祈禱，Kap你交陪求恩，聖神企起佇我心內，干證救主親近。

6.就近上帝彼時救主，替我迫切祈禱。我睏落眠耶穌永醒，顧我並無煩惱。
