---
title: "同信結婚宣傳歌"
categories:
  - 詩
tags:
  - 陳降祥 Tân Kàng-siông
toc: true
toc_sticky: true
---

# Tông-sìn kiat-hun soan-thoân koa

## 文獻資訊

| 項目 | 資料 |
|---|---|
| 作者 | 陳降祥 Tân Kàng-siông |
| 卷期 | 台灣教會公報 |
| 卷期 | 第823號 |
| 日期 | 1957/7 |
| 頁數 | 12 |

## 白話字（原文數位化）

同信結婚宣傳歌

譜聖詩217首

陳降祥作詞

(Ko Tiong Jîn-sū-pō͘ soán)

1957.07 tē 823 hō p.12

1. Kàu-hoē ba̍k-chêng ki̍p-bū,

Chiū-sī lâm-lú chhin-sū,

Kàu-hoē nā beh chín-heng,

Tio̍h tì-ì koan-sim,

Sìn-tô͘ kiat-hun sîn-sèng,

M̄-thang lām-sám chìn-hêng,

So͘-í lán chò pē-bó,

Tio̍h thoè in in kî-tó.

Hô M̄-thang chhoā sè-sio̍k,

M̄-thang kè sè-sio̍k,

Kiaⁿ-liáu sìn-gióng bô tâng,

Kàu boé pháiⁿ kiat-kio̍k,

Tio̍h chhoā tông-sìn moē,

Tio̍h kè tông-sìn hiaⁿ,

Si̍t-hêng sìn-sim saⁿ-thiàⁿ,

En̂g-kng kui Chú miâ.

2. Kàu-hoē lâm-lú chheng-liân,

Lín tio̍h sìn-sim hiòng-chiân,

It-seng iàu-kín chhin-sū,

Kî-tó kau-tài Chú,

M̄-thang lām-sám loân-ài,

Ha̍k-si̍p siâ-ok sî-tāi,

Kàu-boé ka-têng put-moá,

Sún-sit chin-chiàⁿ toā.

3. Kàu-hoē bo̍k-su tióng-chi̍p,

Hiaⁿ-ché ia̍h tio̍h ha̍k-si̍p,

uī-tio̍h lâm-lú chheng-liân.

Kài-siāu m̄-thang siān,

Kó͘-bú tông-sìn kiat-hun,

Sán-seng sìn-gióng kiáⁿ-sun,

Kok ka-têng Ki-tok hoà,

Kàu-hoē ná tióng-toā.

## 漢羅（Ùi原文改寫）

同信結婚宣傳歌

譜聖詩217首

陳降祥作詞

(高中人事部選)

1957.07 第823號 p.12

1. 教會目前急務，

就是男女親事，

教會若欲振興，

著致意關心，

信徒結婚神聖，

毋通濫糝進行，

所以咱做父母，

著替in祈禱。

和   毋通娶世俗，

毋通嫁世俗，

驚了信仰無同，

到尾歹結局，

著娶同信妹，

著嫁同信兄，

實行信心相疼，

榮光歸主名。

2. 教會男女青年，

恁著信心向前，

一生要緊親事，

祈禱交代主，

毋通濫糝戀愛，

學習邪惡時代，

到尾家庭不滿，

損失真正大。

3. 教會牧師長執，

兄姐亦著學習，

為著男女青年，

介紹毋通siān,

鼓舞同信結婚，

產生信仰子孫，

各家庭基督化，

教會那長大。
