---
title: "樂山園創立15週年紀念慶祝歌"
categories:
  - 詩
tags:
  - Âng Tiông Âng Tiông
toc: true
toc_sticky: true
---

# Ngāu-san-oân chhòng-li̍p 15 chiu-nî kì-liām khèng-chiok koa

## 文獻資訊

| 項目 | 資料 |
|---|---|
| 作者 | Âng Tiông Âng Tiông |
| 卷期 | 台灣教會公報 |
| 卷期 | 第728號 |
| 日期 | 1949/8 |
| 頁數 | 4 |

## 白話字（原文數位化）

Ngāu-san-oân chhòng-li̍p 15 chiu-nî kì-liām khèng-chiok koa

1949.08 tē 728 kî p.4

(Âng Tiông-hoé)[sic.] (應該是 "Âng Tiông choè", 見1949.05)

7. Phok-sū chiū-sī tō-tek i,

Kiù nāi sū-gia̍p bô thàn chîⁿ；

Chhian sin bān khó͘ uī tō-lí,

Khek-kí lī thaⁿ chin chû-pi.

8. Pang-chān I-seng sī I-seng-niû,

Hu-chhe tông-ì gâu jím-siū;

Bô hiâm nāi-chiá lah-sap-siùⁿ,

Khut chāi chhim-san put chū-iû.

9. Choán gán kè liáu cha̍p-gō͘ nî,

Sîn-biāu ò-pì jîn put-ti;

Pīⁿ-īⁿ éng chûn Chú chí-ì,

Chu-uī sian-siⁿ gâu î-chhî.

10. Goán choè hoān-chiá chīn pún-hūn,

Ji̍t-ji̍t siàu-liām Pē toā-un;

Bô chāi siā-hoē pàng soè-khún,

ǹg-bāng nāi-pīⁿ oē tn̄g-kun.

## 漢羅（Ùi原文改寫）

樂山園創立15週年紀念慶祝歌

1949.08 第728期 p.4

(Âng Tiông-hoé)[sic.] (應該是 "Âng Tiông做", 見1949.05)

7. 博士就是道德醫，

救癩事業無趁錢；

千辛萬苦為道理，

克己利他真慈悲。

8. 幫贊醫生是醫生娘 ，

夫妻同意gâu忍受；

無嫌癩者lah-sap相，

屈在深山不自由。

9. 轉眼嫁了十五年，

神妙奧秘人不知；

病院永存主旨意，

諸位先生gâu維持。

10. 阮做患者盡本分，

日日數念父大恩；

無在社會放細菌，

盼望癩病會斷根。
