---
title: "教話"
categories:
  - 小說
tags:
  - 王守勇 Ông Siú-ióng
toc: true
toc_sticky: true
---

# Kàu-oā

## 文獻資訊

| 項目 | 資料 |
|---|---|
| 作者 | 王守勇 Ông Siú-ióng |
| 卷期 | 台灣教會公報 |
| 卷期 | 第596卷 |
| 日期 | 1934/11 |
| 頁數 | 14 |

## 白話字（原文數位化）

Kàu-oā

(Ông Siú-ióng)

1934. 11, no. 596, pp. 14

(2) Phoe-miā siú iok-sok

Lâng uī-tio̍h pêng-iú hiàn sèⁿ-miā, thiàⁿ bô pí chit ê khah toā (lok-hān 15:13).

Tī Sú-kì ū kì-chài kóng, Bí Seng bat kap chi̍t ê lú-chú iok-sok, tī hit àm beh kiô-kha saⁿ-chhoē. Bô phah-sǹg, hit àm ū lo̍h toā hō͘; hit ê lú-chú soà bô lâi, chóng-sī i tiàm tī kiô-kha ti̍t-ti̍t tán, lóng m̄-káⁿ cháu. Koh tiap-á-kú chuí ti̍t-ti̍t tiòng-koân, khí-thâu im-tio̍h kha, āu-lâi kàu kha-thâu-u, kàu ē-io, iā kàu heng-kham; uī-tio̍h m̄-káⁿ sit-iok, tì-kàu lám-tiâu tī kiô-thiāu hō͘ chuí chìm-sí; tuì án-ni thang chai, i thiàⁿ hit ê lú-chú kàu cháiⁿ-iūⁿ?

Sèng-chheh ū piáu-bêng Chú Iâ-so͘ sī sìn-tô͘ ê sin-kiáⁿ-sài, I ū iok-sok beh kiù lán, tī Si̍p-jī-kè kah beh kap lán saⁿ-chhoē, lán lóng sit-iok, Chú uī-tio̍h lán ê choē lâi sí tī Si̍p-jī-kè téng, thiàⁿ kiám iáu ū pí chit ê khah-toā--ê mah?

## 漢羅（Ùi原文改寫）

教話

(王守勇)

1934. 11，no. 596，pp. 14

(2) Phoe命守約束

人為著朋友獻性命，疼無比這个較大(約翰 15：13)。

佇史記有記載講，尾生捌佮一个女子約束，佇彼暗欲橋跤相揣。無拍算，彼暗有落大雨；彼个女子紲無來，總是伊踮佇橋跤直直等，攏毋敢走。閣霎仔久水直直漲懸，起頭淹著跤，後來到跤頭肤，到下腰，也到胸坎；為著毋敢失約，致到攬牢佇橋柱予水浸死；對按呢通知，伊疼彼个女子到怎樣？

聖冊有表明主耶穌是信徒的新囝婿，伊有約束欲救咱，佇十字架跤欲佮咱相揣，咱攏失約，主為著咱的罪來死佇十字架頂，疼敢猶有比這个較大--的mah？
