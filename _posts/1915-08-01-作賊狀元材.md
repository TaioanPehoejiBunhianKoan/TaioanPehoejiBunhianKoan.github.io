---
title: "作賊狀元材"
categories:
  - 無分類
tags:
  - 郭水龍 Keh Chuí-lêng
toc: true
toc_sticky: true
---

# Choè-chha̍t Chiòng-oân-châi

## 文獻資訊

| 項目 | 資料 |
|---|---|
| 作者 | 郭水龍 Keh Chuí-lêng |
| 卷期 | 台灣教會報 |
| 卷期 | 第365卷 |
| 日期 | 1915/8 |
| 頁數 | 6 |

## 白話字（原文數位化）

Tsoè-chha̍t Chiòng-oân-tsâi

1915. 8, no. 365, pp. 6

Kūn-lâi ū chi̍t-chiáng ok-siàu ké-tsoè Má-kai i-īⁿ ê Sian-siⁿ ia̍h tsū-chheng sìn-tô͘, khì kok tē-hng tsng-siā soaⁿ-tiûⁿ khi-phiàn kàu-hoē-lāi kap kàu-hoē-goā ê lâng. In seng thàm-thiaⁿ hoē-iú ê miâ, ji̍p-chhù khiú-chhiú kiâⁿ-lé, saⁿ chioh-mn̄g liáu, lóng-sī kóng tō-lí oē. Chi̍t-ê tsū-chheng sī i-īⁿ ê Sian-siⁿ, nî-hè 30 chó-iū, chià-giân siū Sòng I-seng chhe-phài chhut-lâi sûn kok kàu-hoē, tsóng-sī kàu ta̍k uī lóng bô saⁿ-tâng. āu-lâi chiū soà kā lâng i-pīⁿ, lóng sī poàⁿ chín-chè, kàu io̍h phàu hó chiū ài chi̍t, nn̄g, saⁿ, á-sī gō͘-kho͘ gûn. Chîⁿ the̍h-liáu suî-sî lī-khui, put-ti khì-hiòng, sui tông-hoē teh tsú-ì lia̍h boē tio̍h. Pún-tn̂g chit pang lâi ū nn̄g ke ê hoē-iú hō͘ i phiàn-khì, āu ji̍t m̄ tsai beh loā-tsoē hoē-iú tú-tio̍h. Chiàu goá siūⁿ chit-hō lâng oē hāi-tio̍h kàu-hoē lâng kap i-īⁿ, só͘-í kín-siá kuí jī thong-ti kok-uī ê hoē-iú tio̍h soè-jī.

Keh Tsuí-lêng.

## 漢羅（Ùi原文改寫）

作賊狀元才

1915.8，no.365，pp.6

近來有一chiáng惡數改做馬偕醫院ê先生亦自稱信徒，去各地方庄社山場欺騙教會內佮教會外ê人。In先探聽會友ê名，入厝揪手行禮，相借問了，攏是講道理話。一个自稱是醫院ê先生，年歲30左右，藉言受宋醫生差派出來巡各教會，總是到逐位攏無相同。後來就紲共人醫病，攏是半賑濟，到藥泡好就愛一，兩，三，抑是五箍銀。錢the̍h了隨時離開，不知去向，雖堂會teh注意掠袂著。本堂這pang來有兩家ê會友予伊騙去，後日毋知欲偌濟會友拄著。照我想這號人會害著教會人佮醫院，所以緊寫幾字通知各位ê會友著細膩。

郭水龍。
